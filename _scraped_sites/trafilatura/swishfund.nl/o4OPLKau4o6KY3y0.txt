---
title: Algemene voorwaarden | Swishfund
url: https://www.swishfund.nl/algemene-voorwaarden
hostname: swishfund.nl
sitename: swishfund.nl
date: 2025-01-01
---
# Algemene voorwaarden

Laatst gewijzigd op 1 januari 2025

##### 1. Toepasselijkheid

Deze voorwaarden zijn van toepassing op het gebruik van de website www.swishfund.nl (de “Website(s)”). Op de Websites worden diensten aangeboden door Swishfund Nederland B.V. (**Swishfund**). Wanneer je deze Websites bezoekt, ga je uitdrukkelijk akkoord met de toepasselijkheid van deze voorwaarden.


##### 2. Verstrekking van gegevens

Na het starten van je aanvraag zullen wij je vragen om bepaalde gegevens aan ons te verstrekken. Die gegevens vullen wij aan met data uit openbare bronnen, zoals onder andere de Kamer van Koophandel. Je dient ervoor te zorgen dat alle gegevens die je ons verstrekt juist zijn.

Je geeft ons toestemming voor de verzameling, verwerking en het gebruik van je gegevens zoals beschreven in de privacy beleid, waaronder voor de beoordeling van je aanvraag en/of voor marketing doeleinden.


##### 3. Registratie / account aanmaken

Nadat we een krediet aan je verstrekt hebben, moet je je als gebruiker op www.swishfund.nl registreren en een account aanmaken.

Bij het aanmaken van een account vragen wij je om bepaalde gegevens aan ons te verstrekken en om een gebruikersnaam en wachtwoord te kiezen. Je dient ervoor te zorgen dat alle gegevens die je ons verstrekt juist zijn.

Met je account krijg je toegang tot het beveiligde gedeelte van de website www.swishfund.nl (hierna: "het beveiligde gedeelte van onze Websites").


##### 4. Beveiliging

Wij zorgen ervoor dat het beveiligde gedeelte van onze Websites met adequate beveiligingsmaatregelen beveiligd is.

Je moet je gebruikersnaam en wachtwoord te allen tijde geheimhouden en een wachtwoord kiezen dat niet eenvoudig te achterhalen is.

Het gebruik van je account is persoonsgebonden. Het is niet toegestaan om anderen gebruik te laten maken van jouw account en/of om anderen jouw inloggegevens te verstrekken.

**Let op**: jij bent verantwoordelijk en aansprakelijk voor alle acties en transacties die met jouw account worden verricht nadat succesvol met jouw gegevens is ingelogd.

Het is niet toegestaan om jouw account op welke wijze dan ook te gebruiken op een manier die schadelijk kan zijn voor de Websites en/of de beveiliging daarvan.


##### 5. Toegestaan / verboden gebruik

Je mag onze Websites uitsluitend gebruiken om:

- informatie over onze producten en diensten te verkrijgen.
- met ons te communiceren.
- een krediet bij ons aan te vragen.
- gegevens over jouw krediet in te zien.

Het is voorts uitsluitend toegestaan om de Websites in overeenstemming met deze voorwaarden te gebruiken.

De Websites zijn bedoeld voor rechtspersonen en natuurlijke personen van 18 jaar en ouder in verband met zakelijke activiteiten. De Websites zijn niet bedoeld voor consumenten. Wanneer je niet aan die voorwaarden voldoet, dien je geen gebruik te maken van de Websites.

Het is uitdrukkelijk niet toegestaan om:

- informatie over onze producten en diensten te gebruiken om concurrerende producten of diensten te ontwikkelen en/of aan te bieden.
- onze Websites te gebruiken op een manier die schadelijk kan zijn voor ons, voor onze Websites of voor derden.
- via onze Websites informatie of schadelijke materialen te verspreiden naar andere gebruikers van onze Websites.

##### 6. Persoonsgegevens

Wanneer jij onze website gebruikt, een account aanmaakt, een krediet aanvraagt, etc. verwerken wij jouw persoonsgegevens. Voor meer informatie over hoe wij omgaan met jouw persoonsgegevens, verwijzen wij naar onze privacyverklaring. Voor informatie over de cookies die wij gebruiken, verwijzen wij naar onze cookieverklaring.


##### 7. Intellectuele eigendom

Onze Websites bevatten elementen en onderdelen, zoals afbeeldingen, teksten en de achterliggende software, waarop rechten van intellectuele eigendom rusten. Deze rechten komen toe aan ons of onze leveranciers / licentiegevers. Het is niet toegestaan om enig element of onderdeel van de Websites te verveelvoudigen, openbaar te maken of commercieel te gebruiken, zonder onze voorafgaande toestemming.

Alle auteursrechten worden bij dezen uitdrukkelijk voorbehouden.


##### 8. Aansprakelijkheid

Swishfund stelt de Websites met zorg samen, maar het kan zijn dat op delen van de Websites onjuiste en/of onvolledige informatie gepubliceerd staat.

Swishfund is niet aansprakelijk voor eventuele schade als gevolg van onjuiste of onvolledige informatie op de Websites, nog voor enige schade als gevolg van het gebruik van de Websites.

Swishfund is eveneens niet aansprakelijk voor eventuele schade als gevolg van het (tijdelijk) niet beschikbaar zijn van (het beveiligde gedeelte van) de Websites, ongeacht de reden en ongeacht of dit alleen voor jou geldt of voor iedereen.

Op onze Websites kunnen links naar websites van derden staan. Deze links dienen uitsluitend ter informatie en betekenen niet dat Swishfund de inhoud of juistheid van die websites controleert of daarmee instemt, of dat er een samenwerking bestaat tussen Swishfund en de (eigenaar van) die websites. Swishfund is niet verantwoordelijk voor de inhoud van de websites van derden en niet aansprakelijk voor eventuele schade in verband met websites waarnaar op haar Websites met links wordt verwezen.

Indien derden links naar onze Websites plaatsen, betekent dit ook niet noodzakelijkerwijs dat deze derden onze Websites controleren of daarmee instemmen, of dat er een vorm van samenwerking is.

Ter volledigheid, de bovenstaande beperkingen van aansprakelijkheid gelden niet voor aansprakelijkheid die het gevolg is van de opzet of grove schuld van tot de leidinggevende behorende ondergeschikten van Swishfund.

Jij bent aansprakelijk voor alle eventuele schade als gevolg van het gebruik van deze Websites in strijd met deze voorwaarden en vrijwaart Swishfund voor eventuele aanspraken in dit verband.


##### 9. Wijzigingen

Swishfund kan deze voorwaarden van tijd tot tijd wijzigen. Swishfund zal je van een dergelijke wijziging op de hoogte brengen door dit op de Websites te vermelden. Indien je het niet eens bent met de wijziging moet je je toegang tot en het gebruik van de Websites staken. Indien je doorgaat met de toegang tot en het gebruik van de Websites word je geacht de wijziging aanvaard te hebben.


##### 10. Beëindiging

Swishfund kan de Websites op ieder moment offline halen en/of jou de toegang tot (het beveiligde gedeelte van) de Websites ontzeggen.


##### 11. Toepasselijk recht en bevoegde rechtbank

Op eventuele geschillen die verband houden met de voorwaarden is Nederlands recht van toepassing en in dit kader is de rechtbank te Amsterdam, Nederland, exclusief bevoegd.


### Actievoorwaarden

**Actievoorwaarden - 15% Korting op een Lening bij Inschrijving op de Swishfund Nieuwsbrief**

**1. Actieomschrijving**

Nieuwe inschrijvers op de maandelijkse Swishfund nieuwsbrief ontvangen eenmalig 15% korting op hun eerste lening bij Swishfund. De korting wordt toegepast op de premie van de lening zoals vastgelegd in de overeenkomst.


**Actieperiode**

- De actie is geldig vanaf
**01 februari 2025**tot en met**31 januari 2026**. - Alleen aanvragen die binnen deze actieperiode volledig worden ingediend en goedgekeurd, komen in aanmerking voor de korting.
**Deelnemersvoorwaarden**- De deelnemer moet gedurende het gehele aanvraagproces ingeschreven staan op de nieuwsbrief. Bij uitschrijving vóór de goedkeuring van de lening vervalt de korting.
- Aanvragen worden onderworpen aan de standaard kredietwaardigheidsbeoordeling van Swishfund en kunnen op basis hiervan worden afgewezen.

**Kortingsvoorwaarden**- De korting geldt uitsluitend voor de eerste lening na aanmelding op de nieuwsbrief.
- Deze actie kan niet worden gecombineerd met andere aanbiedingen, kortingen of promoties.
- De korting is niet overdraagbaar en niet inwisselbaar voor contant geld of andere voordelen.

**Uitsluitingen**- De actie is niet van toepassing op verlengingen van bestaande leningen of andere wijzigingen in reeds afgesloten contracten.
- Alleen zakelijke klanten die voldoen aan de kredietwaardigheidseisen van Swishfund komen in aanmerking voor de actie.

**Wijzigingen en Beëindiging**- Swishfund behoudt zich het recht voor om deze actie of de voorwaarden op elk moment te wijzigen of in te trekken zonder voorafgaande kennisgeving. Wijzigingen worden gecommuniceerd via de Swishfund website.
- Wijzigingen hebben geen terugwerkende kracht en zijn niet van toepassing op reeds goedgekeurde leningen.

**Aansprakelijkheid**- Swishfund is niet aansprakelijk voor typ-, druk- of opmaakfouten in de communicatie over deze actie.
- Swishfund is niet verantwoordelijk voor eventuele fiscale of juridische gevolgen van deelname aan deze actie.

**Privacy en Gegevensbescherming**- Door deel te nemen aan deze actie stemt de deelnemer in met de verwerking van persoonsgegevens zoals beschreven in het Swishfund privacybeleid. Het privacybeleid is beschikbaar op de website van Swishfund.

**Toepasselijk Recht en Geschillen**- Op deze actie en de bijbehorende actievoorwaarden is uitsluitend Nederlands recht van toepassing.


Geschillen die voortvloeien uit deze actie worden voorgelegd aan de bevoegde rechter in het arrondissement waar Swishfund is gevestigd.