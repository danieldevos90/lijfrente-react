---
title: Wat is objectfinanciering? Drie vormen uitgelegd | Swishfund
author: Merel Nijland Marketeer
url: https://www.swishfund.nl/blog/wat-is-objectfinanciering-drie-vormen-uitgelegd
hostname: swishfund.nl
description: Als winkeleigenaar heb je meubelen nodig om je producten op te etaleren, meubelmakers hebben gereedschap nodig om die prachtige meubelen te maken en taxichauffeurs hebben een auto nodig om mensen te vervoeren. Zo heeft iedere ondernemer ‘objecten’ nodig om zijn expertise uit te kunnen voeren.
sitename: swishfund.nl
date: 2022-01-09
---
# Wat is objectfinanciering? Drie vormen uitgelegd

#### Merel Nijland

## Introductie

Als winkeleigenaar heb je meubelen nodig om je producten op te etaleren, meubelmakers hebben gereedschap nodig om die prachtige meubelen te maken en taxichauffeurs hebben een auto nodig om mensen te vervoeren. Zo heeft iedere ondernemer ‘objecten’ nodig om zijn expertise uit te kunnen voeren.

Grote en dure materialen, machines en voertuigen zijn een flinke investering. Een investering die je niet altijd zonder financiering kunt bekostigen. In dit blog meer over de bekendste vormen van objectfinanciering.

**Wat is objectfinanciering?**

Objectfinanciering is de verzamelnaam voor zakelijke financiering van objecten. De financiering staat in directe verbinding met de investering. Er is hier dan ook sprake van een financiering per object. Er zijn drie bekende vormen van objectfinanciering.

**De bekendste vormen van objectfinanciering zijn:**

– Leasing voor bedrijfsmiddelen

– Hypotheek voor onroerend goed

– Factoring voor debiteuren

**Objectfinanciering door leasing of factoring**

Welke vorm van objectfinanciering het beste bij je onderneming past, is afhankelijk van het object. Voor voertuigen en groot werkmateriaal wordt in de meeste gevallen een leasemaatschappij gezocht. Dit heeft als voordeel dat je het object eigenlijk huurt. Dit kan voordeliger zijn dan het aanschaffen van een voertuig, omdat onderhoud en reparaties ook bij deze leaseprijs inbegrepen zijn.

Voor debiteuren zijn er speciale factoringmaatschappijen. Deze partijen ‘kopen’ je facturen en die worden vervolgens binnen 24 uur aan je uitbetaald. Dit stabiliseert je cashflow en verbetert je liquiditeit. Factoringmaatschappijen kunnen ook het volledige debiteurenbeheer uit handen nemen en zorgen er dan voor dat alle facturen (op tijd) betaald worden. Dit is super fijn als je geen tijd hebt om dit bij te houden en je je cashflow wil stabiliseren. Maar, wanneer het debiteuren in beheer is van een factoringmaatschappij, brengt dit ook twee nadelen met zich mee. De eerste is dat je klanten weten dat je gebruik maakt van zo’n partij. Het andere nadeel is dat de factoringmaatschappij contact opneemt met je klanten wanneer een factuur niet op tijd is betaald. Dit kan onpersoonlijk zijn en wordt ook niet altijd op prijs gesteld door je klanten.

**Objecten financieren met een zakelijke lening**

Maar wat nu als je meerdere objecten hebt die je tegelijkertijd wil financieren? Dan kan het een administratieve rompslomp worden als je alles bij aparte, gespecialiseerder partijen onderbrengt. Daarom is een zakelijke lening perfect wanneer je meerdere objecten wil financieren. Met één lening kun je meerdere investeringen doen.

Partijen die een zakelijke lening of zakelijk krediet aanbieden zijn uiteenlopend. Van banken tot crowdfundingplatforms en van direct lenders tot kredietunies. Iedere partij heeft zijn eigen voorwaarden en kostenplaatje. Daarom is het goed om onderzoek te doen naar welke partij het beste bij jou, en je bedrijf, past.

**Zakelijke lening via een direct lender**

Direct lenders vallen onder de noemer ‘alternatieve (of non-bancaire) financier’. Direct lenders staan erom bekend dat zij binnen enkele dagen de financiering rond kunnen maken. Daarnaast kijken zij naar de huidige cashflow. Op basis van die cashflow wordt geanalyseerd of je in aanmerking komt voor een lening. Door deze manier van analyseren komen er meer ondernemers in aanmerking voor een zakelijke lening dan bij een bank, waar je veel meer zekerheden moet overleggen.

Swishfund is een direct lender. Bij ons kun je een financiering aanvragen als je minimaal 12 maanden staat ingeschreven bij de KvK en een minimale jaaromzet van € 50.000 hebt.** ****Aanvraag starten****?** Dat doe je eenvoudig online en is binnen 10 minuten afgerond.