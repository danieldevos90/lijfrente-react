---
title: Bedrijfsfinancieringen: 5 redenen waarom! | Swishfund
author: Merel Nijland Marketeer
url: https://www.swishfund.nl/blog/bedrijfsfinancieringen-5-redenen-waarom
hostname: swishfund.nl
description: Als ondernemer is je er natuurlijk alles aan gelegen om een succes van je bedrijf te maken. Door bijvoorbeeld groei te stimuleren of effectief in te spelen op veranderingen. Wil jij weten hoe je het meeste uit je bedrijf kunt halen met een financiering? In dit blog beschrijven we de 5 meest gebruikte redenen waarom ondernemers hun bedrijf financieren.
sitename: swishfund.nl
date: 2021-06-13
---
# Bedrijfsfinancieringen: 5 redenen waarom!

#### Merel Nijland

## Introductie

Als ondernemer is je er natuurlijk alles aan gelegen om een succes van je bedrijf te maken. Door bijvoorbeeld groei te stimuleren of effectief in te spelen op veranderingen. Wil jij weten hoe je het meeste uit je bedrijf kunt halen met een financiering? In dit blog beschrijven we de 5 meest gebruikte redenen waarom ondernemers hun bedrijf financieren.

### Een praktijkvoorbeeld: Voorraden inkopen

Bedrijven in de horeca en retail kunnen een seizoensgebonden karakter hebben. Dat betekent dat ze het grootste deel van hun omzet tijdens een bepaald deel van het jaar behalen, denk aan strandtenthouders in de zomer.

In dit soort gevallen kan het interessant zijn om een lening af te sluiten om voorraden in te kopen voordat de drukke periode begint. Na het seizoen kun je dan, met behulp van de opbrengst van de seizoensgebonden inkomsten, de lening aflossen.

#### 5 redenen om je bedrijf te financieren

In het voorbeeld hierboven lazen we waarom seizoensgebonden ondernemers baat kunnen hebben bij het afsluiten van een lening. Maar er zijn er meer! We zetten de 5 belangrijkste redenen voor bedrijf financieren voor je op een rijtje.

-
**Voorraad financieren**

Als je bijvoorbeeld in de detailhandel werkt weet je dat het inkopen van voorraad best een deuk in je werkkapitaal kan slaan. Om dit op te lossen kun je dit bedrag ook lenen, wat met name handig is voor periodieke of seizoensgebonden inkopen, zoals bijvoorbeeld een wintercollectie kleding.

-
**Overbruggen**

Met een overbruggingskrediet overbrug je een korte periode waarin je grotere uitgaven verwacht. Dat kan bijvoorbeeld omdat er ineens een grote klant wegvalt, je seizoensgebonden inkopen moet doen of omdat je een slecht jaar hebt gedraaid. Om niet in geldnood te komen sluit je in dat geval een financiering af.

-
**Voorfinancieren facturen**

Stel dat je je opdrachtgever al een factuur hebt gestuurd, maar deze nog niet is voldaan. Dat geld heb je wel nodig! Je kunt dan een geldverstrekker deze factuur laten uitbetalen. Dit wordt ook wel factoring genoemd. De geldverstrekker verzorgt de verdere afhandeling met je debiteur.

-
**Belasting**

Tijdens de coronacrisis heeft de overheid een aantal financiële regelingen beschikbaar gesteld voor ondernemers. Echter moeten er daar ook een aantal van worden terugbetaald, waar je mogelijk (nog) geen geld voor hebt omdat je het afgelopen jaar om diezelfde reden slecht hebt gedraaid. Denk aan het terugbetalen van de NOW omdat je inkomen is gewijzigd.

-
**Aanschaf nieuwe apparatuur**

Heb je nieuwe apparatuur nodig? Dat kan wel eens pittig uitvallen. Soms is het nodig om je bedrijf voort te kunnen zetten zoals in zijn geval, en soms omdat je gewoonweg wil groeien. Allebei even goede redenen om er een financiering voor af te sluiten!

### Hoe helpt Swishfund je bedrijf te financieren?

Het financieringslandschap ontwikkelt zich in een razendsnel tempo. We zien dat steeds meer ondernemers niet bang zijn om extra financiële ruimte voor zichzelf te maken door een bedrag te lenen. Met een financiering kun je slim inspelen op je situatie, zoals door het behalen van inkoopvoordeel door groot in te kopen of projecten voor te financieren. De mogelijkheden zijn naast de 5 omschreven redenen, eindeloos!

Swishfund is een partij die ondernemers snel zakelijke financiering aanbiedt. Een vaste looptijd, een vaste terugbetaling. We maken het je zo makkelijk mogelijk.

Heb jij ook interesse in het afsluiten van een zakelijke lening? Ontdek direct wat jouw financiële mogelijkheden zijn en doe een aanvraag!