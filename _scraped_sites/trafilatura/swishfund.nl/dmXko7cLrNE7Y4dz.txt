---
title: Wat betekent de evaluatie van de Gedragscode MKB Financiers voor jou als ondernemer? | Swishfund
author: Merel Nijland Marketeer
url: https://www.swishfund.nl/blog/wat-betekent-de-evaluatie-van-de-gedragscode-mkb-financiers-voor-jou-als-ondernemer
hostname: swishfund.nl
description: De markt voor zakelijke financiering verandert snel, en transparantie is belangrijker dan ooit. In mei 2025 verscheen een evaluatie van de Gedragscode MKB Financiers, die bedoeld is om ondernemers te beschermen tegen onduidelijke of oneerlijke voorwaarden. Swishfund is als erkend MKB-financier actief deelnemer aan deze gedragscode en werkt volgens de hoogste standaarden. In dit blog lees je wat de bevindingen uit het rapport betekenen voor jou als ondernemer.
sitename: swishfund.nl
date: 2025-08-01
---
# Wat betekent de evaluatie van de Gedragscode MKB Financiers voor jou als ondernemer?

#### Merel Nijland

## Introductie

De markt voor zakelijke financiering verandert snel, en transparantie is belangrijker dan ooit. In mei 2025 verscheen een evaluatie van de Gedragscode MKB Financiers, die bedoeld is om ondernemers te beschermen tegen onduidelijke of oneerlijke voorwaarden. Swishfund is als erkend MKB-financier actief deelnemer aan deze gedragscode en werkt volgens de hoogste standaarden. In dit blog lees je wat de bevindingen uit het rapport betekenen voor jou als ondernemer.

### De gedragscode: bedoeld om jou te beschermen

De Gedragscode MKB Financiers is sinds juli 2023 officieel van kracht. Het doel is simpel: zorgen dat je als ondernemer altijd weet waar je aan toe bent. Denk aan heldere voorwaarden, transparante tarieven, begrijpelijke communicatie en een eerlijke behandeling.

Inmiddels zijn meer dan 40 non-bancaire financiers in Nederland aangesloten bij deze code. Dat is goed nieuws, want het betekent dat steeds meer aanbieders zich vrijwillig committeren aan hogere standaarden. Ook Swishfund onderschrijft het belang van deze richtlijnen.


### Wat zegt het onderzoek?

De recente evaluatie laat zien dat de gedragscode zijn waarde heeft bewezen. Financiers die zich eraan houden, onderscheiden zich op kwaliteit en transparantie. Ze maken duidelijk wat een lening écht kost en zorgen ervoor dat ondernemers goed begrijpen waar ze voor tekenen.

Tegelijkertijd laat het onderzoek ook zien dat er nog stappen te zetten zijn. De belangrijkste conclusies:

**De gedragscode is nog te weinig bekend bij ondernemers.**Veel mkb’ers weten simpelweg niet dat er zo’n code bestaat, laat staan wat hun rechten zijn.**De toepassing verschilt per aanbieder.**Waar sommige financiers het Uniform Krediet Overzicht (UKO) standaard aanbieden – een overzicht waarin alle kosten overzichtelijk staan – laten anderen dit achterwege.**Er is nog geen onafhankelijk toezicht.**Aangesloten partijen worden wel beoordeeld bij toetreding, maar structurele audits en handhaving zijn beperkt. Dat maakt naleving deels vrijblijvend.**De governance van de gedragscode verdient vernieuwing.**De organisatie achter de code vervult nu meerdere rollen tegelijk: belangenbehartiging, audits en communicatie. Dat kan ten koste gaan van de objectiviteit.


### Wat betekent dit voor jou als klant van Swishfund?

Bij Swishfund geloven we dat duidelijkheid en vertrouwen de basis vormen van elke financiering. Daarom hanteren wij al jaren heldere voorwaarden, eerlijke tarieven en open communicatie.

Deze gedragscode bevestigt waar wij als organisatie voor staan: transparantie, snelheid én zorgvuldigheid. Als klant merk je dat bijvoorbeeld aan:

- Een helder overzicht van de kosten van je financiering.
- Geen kleine lettertjes die je later verrassen.
- Altijd persoonlijk contact en duidelijke uitleg.
- Snelle beoordeling, maar nooit zonder zorgvuldige afweging.

Hoewel de gedragscode niet wettelijk verplicht is, vinden wij het vanzelfsprekend om volgens deze principes te werken. Wij verwelkomen dan ook iedere stap richting meer toezicht en professionalisering binnen de sector.

### Onze boodschap aan ondernemers

Voor veel ondernemers is financiering niet iets waar je dagelijks mee bezig bent. Juist daarom is het belangrijk dat je kunt vertrouwen op de partij waarmee je samenwerkt. Swishfund staat voor je klaar met financiering die snel én transparant is.

Ons advies: kies bewust. Vraag altijd om heldere uitleg. En wees niet bang om vragen te stellen over kosten, voorwaarden of alternatieven. Een betrouwbare financier geeft daar graag antwoord op.

### Meer weten?

Wil je het volledige rapport lezen? Dat kan via deze link naar het rapport van de Hogeschool van Amsterdam.

Heb je vragen over hoe wij bij Swishfund werken of wat een verantwoorde financiering voor jou kan betekenen? Neem gerust contact met ons op. We denken graag met je mee.