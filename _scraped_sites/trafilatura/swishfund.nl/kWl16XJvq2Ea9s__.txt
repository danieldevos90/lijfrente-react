---
title: Wat is een achtergestelde lening? | Swishfund
author: Merel Nijland Marketeer
url: https://www.swishfund.nl/blog/wat-is-een-achtergestelde-lening
hostname: swishfund.nl
description: Een achtergestelde lening heeft al snel een negatieve lading. Toch is dit niet helemaal terecht, het kan namelijk positief uitpakken. Deze manier van financieren is de laatste jaren populair geworden bij mkb-ondernemers, net als andere alternatieve financieringsvormen.
sitename: swishfund.nl
date: 2021-11-07
---
# Wat is een achtergestelde lening?

#### Merel Nijland

## Introductie

Een achtergestelde lening heeft al snel een negatieve lading. Toch is dit niet helemaal terecht, het kan namelijk positief uitpakken. Deze manier van financieren is de laatste jaren populair geworden bij mkb-ondernemers, net als andere alternatieve financieringsvormen.

**Wat houdt een achtergestelde lening in?**

Een achtergestelde lening is een lening die wordt achtergesteld op andere schuldeisers. Wanneer de geldontvanger failliet zou gaan, staat de schuldeiser bijna onderaan het lijstje. Hij heeft alleen voorrang op aandeelhouders en vennoten.

Deze lening wordt voornamelijk uitgegeven door investeerders, familie, vrienden of zakelijke partners. Het verschil met een normale lening zit hem in het risico. Een achtergestelde lening brengt veel risico met zich mee voor de geldschieter. Hierover lees je verderop in dit artikel meer.

**Eigen vermogen verhogen.**

Je kunt een achtergestelde lening onder bepaalde voorwaarden optellen bij het eigen vermogen. Dat is een groot voordeel als je bijvoorbeeld een bancaire lening wil aanvragen. Wanneer de solvabiliteit berekend wordt, nemen zij de achtergestelde lening mee in het eigen vermogen. Dit komt de financierbaarheid van je bedrijf ten goede.

Wanneer deze lening voldoet aan de volgende voorwaarden kwalificeren deze als eigen vermogen:

- Voor de lening mogen geen zekerheden zijn gesteld.
- De vergoeding voor de lening is afhankelijk van de winst;
- De schuld is achtergesteld bij alle andere schuldeisers;

**Wanneer is een achtergestelde lening een goede optie?**

Hieronder hebben we drie situaties beschreven wanneer een achtergestelde lening een goede optie kan zijn. We nemen ze één voor één met je door.

-
*(Jonge) bedrijven die snel groeien.*

Jonge snelgroeiende bedrijven worden, door de bank, gezien als een hoog risico voor financiering. Ook een aantal alternatieve financiers vinden dit risico te hoog. Deze jonge bedrijven worden meestal gefinancierd door investeerders.

Een achtergestelde lening kan dan een optie zijn. Met deze lening kan het bedrijf zijn plannen realiseren en tegelijkertijd groeien. Daarnaast wordt het voor hen ook gemakkelijker om andere leningen af te sluiten om zo nog verdere en sneller te kunnen groeien.

-
*Bedrijven die in zwaar weer verkeren.*

Als ondernemer probeer je altijd je hoofd boven water te houden. Een achtergestelde lening kan een optie zijn om je bedrijf te stabiliseren. Het is niet de meest ideale situatie, maar het kan net het duwtje in de goede richting zijn. Het risico dat het misgaat is vrij groot, je kunt dan ook rekenen op een hoog rentepercentage. In deze situatie komt de geldschieter meestal uit de eigen kennissenkring.

Ondanks het hoge risico, kan het voordelig uitpakken. De geldschieter behaalt een mooi rendement en jij kunt weer verder met ondernemen. Gaat het bedrijf uiteindelijk toch failliet? Dan zal de geldschieter zijn geld waarschijnlijk niet terugzien.

-
*Bedrijven die verkocht en overgenomen worden.*

Zit je eraan te denken om je bedrijf te verkopen? Dan kan een achtergestelde lening een win-win situatie zijn. Zowel voor de koper als de verkoper. Heeft de koper niet genoeg geld of wil hij niet al zijn eigen vermogen erin steken? Dan kun jij hem, als verkopende partij, een achtergestelde lening aanbieden.

Wat is hier het voordeel van? De koper ontvangt onder aan de streep meer voor zijn bedrijf dan hij vooraf had ingecalculeerd. Dit komt door de rente die betaald moet worden over de achtergestelde lening.

Er is wel één belangrijk aandachtspunt. Het kan voorkomen dat het bedrijf na de verkoop failliet gaat. Als de lening dan nog niet volledig is afbetaald, is de kans groot dat de schuldeiser het geld niet meer terugziet. Wees je bewust van dit risico.

**Wat is het risico van een achtergestelde lening?**

Zoals je misschien al wel gemerkt hebt door het lezen van dit artikel, brengt een achtergestelde lening veel risico met zich mee. Dit komt doordat er heel weinig zekerheden zijn. Bij een faillissement is er voor de geldschieter een kleine kans dat hij zijn geld terugziet.

De risico’s liggen dus voornamelijk bij de geldschieter. En daar zit het nadeel voor de geldontvanger. Door het hoge risico worden er hoge rentepercentages berekend. Dat maakt een achtergestelde lening een relatief dure optie.

**Direct lending als alternatief.**

Een lening die wordt achtergesteld is ideaal als je meer vermogen nodig hebt, je bedrijf gaat verkopen of als je je hoofd boven water wil houden. Het is alleen niet altijd even makkelijk om een achtergestelde lening te krijgen, omdat er simpelweg niet zoveel aanbod is.

Direct lending is een snelle en toegankelijke manier om je financiering rond te krijgen. Deze manier van lenen telt niet mee voor je eigen vermogen. Maar in vergelijking met de bank is een direct lender bereid meer risico te nemen en kun jij binnen een paar dagen gebruik maken van de financiering.

Wil je meer weten over direct lending? We hebben **de vier belangrijkste voordelen** voor je op een rij gezet.