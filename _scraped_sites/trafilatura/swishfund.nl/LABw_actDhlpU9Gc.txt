---
title: Wat is direct lending? | Swishfund
author: Merel Nijland Marketeer
url: https://www.swishfund.nl/blog/wat-is-direct-lending
hostname: swishfund.nl
description: Bedrijven die groeien hebben geld nodig om te investeren. Bijvoorbeeld in nieuw personeel, nieuwe voorraad of om een project te financieren. Dan begint de zoektocht naar de juiste financier. Welke mogelijkheden zijn er en welke past het beste bij jouw bedrijf? Direct lending behoort tot de financieringsmogelijkheden. Maar wat is direct lending en hoe werkt het precies? Dat leggen we uit in dit artikel.
sitename: swishfund.nl
date: 2021-01-31
---
# Wat is direct lending?

#### Merel Nijland

## Introductie

Bedrijven die groeien hebben geld nodig om te investeren. Bijvoorbeeld in nieuw personeel, nieuwe voorraad of om een project te financieren. Dan begint de zoektocht naar de juiste financier. Welke mogelijkheden zijn er en welke past het beste bij jouw bedrijf? Direct lending behoort tot de financieringsmogelijkheden. Maar wat is direct lending en hoe werkt het precies? Dat leggen we uit in dit artikel.

**Wat is direct lending precies?**

Letterlijk vertaald betekent het een directe lening. Zoals de naam al doet vermoeden zijn direct lenders partijen die leningen verstrekken, zonder tussenkomst van de bank. Een direct lender is ook wel beter bekend onder de noemer ‘online kredietverstrekker’. Deze sector is dan ook ontstaan na de financiële crisis in 2008. Banken werden vanaf dat moment strenger met het uitgeven van leningen. Direct lenders zijn in het gat gesprongen wat daar is ontstaan.

Het betekent niet dat een direct lending partij niet kritisch kijkt naar de financierbaarheid van een bedrijf. Ze zijn zeker kritisch. Alleen ligt de focussen veel meer op de situatie van vandaag en de groeikansen van een bedrijf.

**Direct lenders hanteren andere richtlijnen**

Vroeger ging je naar de bank om geld te lenen. Maar dat ligt tegenwoordig anders, omdat banken veel strenger zijn geworden. Uit onderzoek blijkt dat maar liefst driekwart van de aanvragen wordt afgewezen.

Direct lenders kiezen voor andere richtlijnen. Naast dat deze partijen een minder strenge beoordeling hanteren, kijken ze ook naar wat er mogelijk is. Je krijgt een voorstel dat past bij jouw situatie in plaats van alleen een harde afwijzing.

**Voordelen van direct lending**

Voor groeiende ondernemers is direct lending een interessante financieringsmogelijkheid om verder te onderzoeken. Hieronder hebben we de 4 belangrijkste voordelen van deze online kredietverstrekkers voor je op een rij gezet.

**Voordeel 1: ontvang je financiering binnen een paar dagen**

Ondernemers zijn al druk genoeg. Ze hebben geen tijd om stapels papierwerk te verzamelen voor een financieringsaanvraag. Direct lenders maken het de ondernemer zo makkelijk mogelijk. Het aanvraagproces is volledig online en bij de aanvraag is beperkte documentatie nodig.

Na het aanvragen van jouw financiering duurt het wachten niet lang. Vaak ontvang je binnen een dag een passend voorstel. Dit is op basis van jouw aanvraag én een eerste kredietcheck. Ziet alles er goed uit en is de aanvraag volledig goedgekeurd? Dan zal je de financiering snel ontvangen.

**Voordeel 2: blijf de baas van je eigen bedrijf**

Een investeerder aantrekken om een gezonde groei mogelijk te maken? Dat kan interessant zijn, maar het heeft een consequentie voor jou als ondernemer. Het voordeel van een investeerder is dat hij of zij kennis en ervaring meeneemt. Dat kan de groei van jouw bedrijf versterken. Het nadeel is dat een investeerder aandelen koopt. Hierdoor heb jij niet meer de volledige zeggenschap over je eigen bedrijf. De investeerder wordt mede-eigenaar en deelt hij mee in de winst van het bedrijf.

We kunnen ons voorstellen dat je er niet op zit te wachten om het eigenaarschap en de winst te delen. Je kunt dezelfde groeistappen zetten wanneer je financiert via een direct lender. Maar je behoudt altijd de volledige zeggenschap over je eigen bedrijf.

**Voordeel 3: financiering afgestemd op jouw groei**

Ondernemers zijn vooral bezig met het managen van groei en het draaiende houden van het bedrijf. Het is dan fijn als een financier meedenkt om de financiering op jouw groei af te stemmen.

Direct lenders kijken naar de financieringsbehoefte op basis van huidige bedrijfsgegevens. Je hoeft geen historische bedrijfsdata aan te leveren. Ook een toekomstprognose wordt niet gevraagd door een online kredietverstrekker. Er wordt gekeken naar de actuele status van het bedrijf en de trend in de markt.

Op basis van de verzamelde gegevens wordt bepaald of jouw financieringsvraag realistisch is. Het doel van een direct lender is om iedere ondernemer een financiering te kunnen bieden. Het kan zijn dat de financieringsaanvraag niet past bij de huidige situatie. Een online kredietverstrekker kijkt dan altijd naar wat er wel mogelijk is.

**Voordeel 4: flexibele aflosmogelijkheden**

Dan is het moment aangebroken dat de financiering rond is. Je kunt beginnen met investeren. Maar wie financiert, moet ook aflossen. Direct lenders hebben verschillende flexibele aflosmogelijkheden.

Je kunt ervoor kiezen om dagelijks of maandelijks een vast bedrag af te lossen. Wanneer je omzet schommelt of als je een seizoensgebonden bedrijf hebt kan het interessant zijn om af te lossen op basis van je omzet. Je spreekt van tevoren een percentage af wat je aflost. Hoe meer omzet je draait, hoe meer je aflost. Wanneer je omzet daalt, zit je dus niet met een hoge aflossing.

**Direct lending voor de groeiende ondernemer**

Swishfund is een van de eerste en grootste direct lenders in Nederland. In 5 jaar tijd hebben we al ruim 140 miljoen euro gefinancierd aan meer dan 3500 ondernemers. Wil jij jouw groei financieren?** ****Doe eenvoudig een aanvraag via onze website**. We bellen je binnen 24 uur met een vrijblijvend voorstel.