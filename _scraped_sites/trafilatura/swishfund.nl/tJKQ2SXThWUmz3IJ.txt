---
title: De bank weigert steeds meer leningen, maar waarom? | Swishfund
author: Merel Nijland Marketeer
url: https://www.swishfund.nl/blog/de-bank-weigert-steeds-meer-leningen-maar-waarom
hostname: swishfund.nl
description: Waar je vroeger eerst naar de bank stapte voor een zakelijke lening, zijn er momenteel helaas veel overwegingen voor banken om aanvragen af te keuren. De bank weigert steeds meer leningen, maar waarom? Ze kijken nu eenmaal anders naar bepaalde risico’s dan dat alternatieve financiers dat doen. Daarom worden er meer en meer kredietaanvragen geweigerd.
sitename: swishfund.nl
date: 2021-01-24
---
# De bank weigert steeds meer leningen, maar waarom?

#### Merel Nijland

## Introductie

Waar je vroeger eerst naar de bank stapte voor een zakelijke lening, zijn er momenteel helaas veel overwegingen voor banken om aanvragen af te keuren. De bank weigert steeds meer leningen, maar waarom? Ze kijken nu eenmaal anders naar bepaalde risico’s dan dat alternatieve financiers dat doen. Daarom worden er meer en meer kredietaanvragen geweigerd.

Maar hoe zorg je nu als ondernemer dat je aan extra financiële ruimte komt? In dit artikel leggen we uit waarom banken zoveel aanvragen afwijzen én hoe je alsnog aan een lening kunt komen.

### Achtergrond

Stichting MKB Financiering en ONL voor Ondernemers hebben **verschillende peilingen** onder ondernemers gehouden. Van de 78% van de ondervraagden die een liquiditeitsprobleem heeft of verwacht te krijgen, kan slechts 12% terecht bij een bank. Sinds 2008, de kredietcrisis, zijn banken strenger geworden bij de beoordeling van leningaanvragen. Ze willen weinig tot geen risico nemen en daardoor komen er maar weinig midden- en kleinbedrijven in aanmerking voor een financiering.

Tijdens corona zijn banken ook weer wat terughoudender geworden met het uitgeven van leningen, terwijl veel kleine en middelgrote ondernemers juist extra steun nodig hebben. Gelukkig heeft de overheid daar een goede bijdrage aan kunnen leveren.

#### Waarom wordt een lening door de bank geweigerd?

Maar liefst **driekwart van alle aanvragen** wordt afgekeurd. Dat is niet mis. De oorzaak lijkt te liggen bij de risico-inschatting van banken. Zij hebben moeite met het bepalen van de impact van de crisis. “Ondernemers worden daardoor vaak zonder duidelijke motivatie afgewezen”, zegt Anne-Marie van der Lee van het Instituut voor Midden- en Kleinbedrijf (IMK).

Banken beperken hun risico’s dus uit de vrees dat ondernemers het geld niet kunnen terugbetalen. Daardoor wordt een afweging gemaakt die voor veel ondernemers negatief uitpakt, gebaseerd op diverse doemscenario’s. Neem bijvoorbeeld onzekerheden in de retail. Zal het publiek wel terugkeren naar de fysieke winkel? Ondanks dat de overheid grotendeels borg staat voor de lening, durven banken dit soort risico’s niet te nemen.

#### Hoe je alsnog aan een zakelijke lening kunt komen

Door deze problematiek heeft een groot deel van de in basis gezonde bedrijven behoefte aan nieuwe vormen van financiering. Gelukkig zijn er alternatieven om alsnog aan het benodigde krediet te kunnen komen, waarbij het mogelijk is om in de verschillende groei- en krimpfases van je bedrijf flexibel te kijken wat er nodig is.

Dus: kijk verder dan de bank. Bij een ‘nee’ hoef je niet bij de pakken neer te gaan zitten! Dat betekent niet automatisch dat er geen toekomst meer in je bedrijf zit.

Je kunt bij Swishfund terecht voor aantrekkelijke alternatieven voor bedrijfsfinanciering op de korte- en middellange termijn. Denk aan bedrijfskredieten, vastgoedleningen, zakelijke financieringen en ZZP-leningen. In 10 minuten aangevraagd en binnen 3 dagen op je rekening. Hoe mooi is dat?** ****Vraag hier je zakelijke lening aan**.