---
title: Mijn klant betaalt niet! Zo kun je dit voorkomen. | Swishfund
author: Merel Nijland Marketeer
url: https://www.swishfund.nl/blog/mijn-klant-betaalt-niet-zo-kun-je-dit-voorkomen
hostname: swishfund.nl
description: Als ondernemer ben je telkens bezig om je tijd te verdelen tussen leuke en minder leuke taken. Een klant die niet betaalt, is niet een van de dingen waar je graag mee bezig bent. Dit kost je tijd en energie die je ook in je core business had kunnen stoppen.
sitename: Mijn klant betaalt niet! Zo kun je dit voorkomen.
date: 2020-09-20
---
# Mijn klant betaalt niet! Zo kun je dit voorkomen.

#### Merel Nijland

## Introductie

Als ondernemer ben je telkens bezig om je tijd te verdelen tussen leuke en minder leuke taken. Een klant die niet betaalt, is niet een van de dingen waar je graag mee bezig bent. Dit kost je tijd en energie die je ook in je core business had kunnen stoppen.

Ruim de helft van het mkb heeft te maken met klanten die hun facturen niet of niet op tijd betalen. Maar liefst 82% wordt uiteindelijk helemaal niet betaald. Dit leidt tot schades van bedragen tot €10.000. Bij 22% is de schade zelfs nog hoger.

Bron: ikgastarten.nl

### B2b facturen worden laat betaald

Vooral in de business-to-business sector worden facturen op het laatste moment óf te laat betaald. Deze langere betaaltermijnen leiden tot problemen. Deze facturen moeten in veel gevallen voorgefinancierd worden. En dit brengt weer extra kosten met zich mee.

Stel dat je ooit je eigen cateringbedrijf begint omdat je een passie hebt voor koken. Dan krijg je er gratis en voor niets debiteurenbeheer bij. Als je je debiteurenbeheer goed aanpakt, dan kun je niet betaalde facturen voorkomen.

**Debiteurenbeheer effectief aanpakken**

Het struikelblok zit hem in het gebrek aan kennis. Kennis van debiteurenbeheer en de bijbehorende administratie. Logisch! Je wil je het liefste bezighouden met je expertise en het succesvol maken van je bedrijf.

Pak je debiteurenbeheer toch effectief aan! Heb je er zelf geen verstand van of geen tijd voor, laat iemand je dan helpen. Het gaat je veel tijd, geld en energie besparen als je dit goed geregeld hebt. Hieronder delen we onze 6 tips zodat je klanten op tijd gaan betalen.

**Tip 1: Houd contact met je klanten.**

Zorg dat je gedurende het proces continu in contact blijft met je klanten. Doe je dat niet, dan wordt de urgentie om te betalen niet snel gevoeld.

**Tip 2: Afspraken vastleggen**

Dit lijkt vanzelfsprekend, maar gebeurt in de praktijk te weinig. Zorg dat je elke afspraak met je klant zwart-op-wit vastlegt. Dit kan van pas komen op het moment dat er onenigheid ontstaat of als het zelfs uit de hand loopt.

**Tip 3: Factureer in delen.**

Houd je klant zich niet aan de gemaakte afspraken of is er een betalingsprobleem? Probeer zo snel mogelijk tot een oplossing te komen. Stel voor om het bedrag in delen te factureren. Maak het aantrekkelijk door met een korting te werken op het moment dat er wél op tijd betaald wordt.

**Tip 4: Maak het betalen zo eenvoudig mogelijk.**

Je kunt een factuur sturen met een betaalkenmerk. Je klanten moeten dit handmatig naar je overmaken. Maar hoe fijn is het als je via een betaallink het bedrag direct kan overmaken. Door het betalen laagdrempelig te maken, verhoog je de kans op een snelle betaling.

**Tip 5: Investeer in een duurzame relatie.**

Door in contact te blijven met je klant en een goede relatie op te bouwen, kan de relatie een stootje hebben. Het contact over betalingen kan een wat negatieve lading krijgen. Probeer je niet te laten verleiden tot heftige emoties. Blijf altijd zakelijk en correct. Doordat je geïnvesteerd hebt in de relatie zal een betaling snel volgen.

**Tip 6: Onnodig ‘dreigen’ werkt averechts.**

Hoewel het verleidelijk is, heeft dreigen, met iets wat je toch niet gaat doen, is niet zinvol. Wil je klant echt niet betalen? Draag het dossier dan over naar een incassobureau. Wil hij of zij wel betalen, maar lukt het op dit moment niet? Maak dan de afweging of je het dossier wel of niet overdraagt. In deze situatie kun je het beste samen tot een oplossing komen.

Veel succes met je debiteurenbeheer! Kun je financiële ondersteuning gebruiken? Kijk dan eens naar onze mogelijkheden voor een **zakelijke lening of overbruggingskrediet**. We helpen je graag verder.