---
title: 5 voordelen van een zakelijke lening bij een non-bancaire kredietverstrekker | Swishfund
author: Merel Nijland Marketeer
url: https://www.swishfund.nl/blog/5-voordelen-van-een-zakelijke-lening-bij-een-non-bancaire-kredietverstrekker
hostname: swishfund.nl
description: Driekwart van de MKB-ondernemers gaat direct naar de bank voor een zakelijke lening. In veel gevallen komen ze bij de bank niet in aanmerking. Kom je wel in aanmerking? Dan ben je vanaf het moment van aanvragen zo’n twee à drie maanden verder voordat het geld op je rekening staat. Daar heb jij, als ondernemer, toch helemaal geen tijd voor? Benieuwd naar de voordelen van een zakelijke lening bij een non-bancaire kredietverstrekker? Lees dan zeker even verder.
sitename: swishfund.nl
date: 2021-07-04
---
# 5 voordelen van een zakelijke lening bij een non-bancaire kredietverstrekker

#### Merel Nijland

## Introductie

Driekwart van de MKB-ondernemers gaat direct naar de bank voor een zakelijke lening. In veel gevallen komen ze bij de bank niet in aanmerking. Kom je wel in aanmerking? Dan ben je vanaf het moment van aanvragen zo’n twee à drie maanden verder voordat het geld op je rekening staat. Daar heb jij, als ondernemer, toch helemaal geen tijd voor? Benieuwd naar de voordelen van een zakelijke lening bij een non-bancaire kredietverstrekker? Lees dan zeker even verder.

Er zijn ook andere manieren om een zakelijke lening af te sluiten. Steeds meer vooruitstrevende ondernemers regelen hun financiering via een online kredietverstrekker. Onder deze verstrekkers is Swishfund één van de eerste en meest bekende financiers. Swishfund is opgericht door ondernemers, voor ondernemers. Daarom weten we wat de pijnpunten en behoeftes zijn. Het is ons doel om de meest aantrekkelijke alternatieve kredietverstrekker te zijn, voor jou.

Met onderstaande voordelen van een zakelijke lening willen we jou een beter beeld geven van deze alternatieve vorm van lenen. En we zijn ook zo eerlijk om de nadelen met je te delen!

### Voordeel 1: Marktkansen direct benutten

Stel je voor: je hebt een nieuw, zelf ontwikkeld product in de markt gezet. Je hebt een flinke investering gedaan om het perfecte product te lanceren. Het product verkoopt goed en heeft via verschillende kanalen zijn weg naar de klant gevonden.

De investering die je gedaan hebt, ben je ook weer lekker aan het terugverdienen. En nu? Je wilt de volgende stap zetten met het product of merk. Je wil nieuwe producten toevoegen aan het assortiment of personeel aannemen om al het werk weg te zetten.

Om een nieuwe of volgende stap te zetten is extra geld nodig. Geld wat je op dit moment niet hebt, maar waarvan je weet dat je het binnen een jaar bij elkaar verdiend hebt. Waarom zou je een jaar wachten, als je weet dat jouw doelgroep de producten direct zouden kopen?

Een **kortlopende zakelijke lening** is hiervoor een goede oplossing. Als je bij een non-bancaire kredietverstrekker een lening aanvraagt, heb je binnen een paar dagen het geld op je rekening staan. Het is ook mogelijk om de aflossing aan te passen aan de omzet die je draait. Begin deze week nog met de uitwerking en ontwikkeling van je plannen. **Let’s go**!

### Voordeel 2: Stapels papierwerk om te kunnen lenen? Dat is écht niet nodig!

Je zorgt dat jouw klanten tevreden zijn, dat je personeel zo efficiënt mogelijk werkt en dat er genoeg geld in het laatje komt. Dan heb je echt geen tijd (en geen zin) om stapels papierwerk te verzamelen om een lening te kunnen aanvragen.

Bij de bank ontkom je er niet aan om die stapels papierwerk te verzamelen. Ze hebben veel eisen en voorwaarden voordat ze een lening verstrekken. Denk aan het aanleveren van een investerings- en bedrijfsplan. Maar ook moet je kunnen aantonen dat je bedrijf in de toekomst winstgevend is.

Doe je een aanvraag bij Swishfund? Dan hebben we alleen jouw zakelijke transacties van de afgelopen 12 maanden nodig. Op basis daarvan doen we een snelle kredietcheck om je een vrijblijvend voorstel te sturen.

### Voordeel 3: kortlopende zakelijke lening tot € 1.000.000

Ondernemers lenen is om een **periode te overbruggen**, voorraad te financieren of groei te stimuleren. Ze hebben voor korte tijd een bedrag nodig om cashflow te managen of de groeispurt in te zetten.

**Voorbeelden van de aanvragen die we krijgen:**

- Een exporteur die pas betaald krijgt als de zending op plaats van bestemming is. €300.000 nodig heeft om die periode te overbruggen en de kosten te dekken.
- Een horecazaak die € 20.000 leent om zijn terras volledig te verbouwen. Zo kan hij voldoen aan de nieuwe richtlijnen.
- Een marketingbureau dat €50.000 gaat investeren in het marketing- en salesteam. Daarvoor heeft hij nieuw personeel en nieuwe bedrijfsmiddelen nodig.
- Een webshop die zijn voorraad ter waarde van €25.000 moet inkopen en dat moet voorfinancieren.

Swishfund kenmerkt zich door zijn flexibiliteit. Je kunt een lening aanvragen tot € 1.000.000 met een looptijd tussen de 3 en 24 maanden. De bank is vaak wat stugger en moeilijker te overtuigen om een lening uit te geven. Daarnaast is het startbedrag een stuk hoger en de looptijd langer t.o.v. een alternatieve kredietverstrekker.

Die flexibiliteit van Swishfund zit hem niet alleen in de bedragen en looptijd, maar ook in het aflossen. Zo zijn er verschillende manieren om je lening af te lossen. Als je een pinautomaat hebt, dan kan je via pinafroming een percentage van je pinbedragen direct aflossen. Maar je kunt de aflossing ook mee laten groeien met de omzet, je betaalt een vooraf afgesproken percentage van de omzet als aflossing. Zo beweegt de aflossing mee met de situatie van je bedrijf.

### Voordeel 4: in 10 minuten je zakelijke lening geregeld

Jij wilt snel weten waar je aan toe bent en dat snappen we. Bij de bank moet je al veel voorbereidingen treffen als je een leningaanvraag wilt indienen. Heb je alle documentatie verzameld? Dan kun je de lening vrij eenvoudig aanvragen, maar duurt het lang voordat het is geanalyseerd en er een voorstel ligt.

Doe je een aanvraag bij Swishfund? Dan heb jij binnen 5 tot 10 minuten je lening aangevraagd en weet je binnen 24 uur wat de mogelijkheden zijn voor jouw bedrijf.

Swishfund werkt met een in-house development team dat dagelijks werkt aan slimme technologie. Deze technologie zorgt ervoor dat we een automatische kredietcheck kunnen doen. Vervolgens checken onze analisten de details en wordt er een voorstel op maat gemaakt.

### Voordeel 5: Jouw eigen contactpersoon

Ondernemers sparren graag met anderen over hun ideeën, idealen en de toekomst van het bedrijf. We zien dat de bank niet altijd meegaat in de moderne en innovatieve manier van ondernemen. Ze zien dit als een te groot risico. Dat vinden wij zonde!

Ondernemers hebben vaak super goede ideeën die kunnen zorgen voor een extra boost voor hun bedrijf. Alternatieve, online kredietverstrekkers zijn kleinere organisaties met meer persoonlijke aandacht. Wij kunnen alleen voor onszelf spreken, maar bij Swishfund staat de klant centraal. Iedere aanvraag wordt persoonlijk behandeld door een van onze accountmanagers.

Iedere ondernemer heeft bij Swishfund zijn eigen aanspreekpunt. Deze accountmanager is volledig op de hoogte van de situatie. Op basis van jullie gesprekken, het transactieoverzicht en de overige informatie wordt er een voorstel gemaakt. Ieder voorstel wordt op maat gemaakt, maar wel met behulp van moderne technologie.

Dit waren de 5 belangrijkste voordelen van een zakelijke lening bij een non-bancaire of alternatieve kredietverstrekker. Na het lezen van dit artikel zou je denken dat er geen enkel nadeel zit aan een non-bancaire lening. Als we dan toch een puntje moeten noemen… In vergelijking met de bank is een alternatieve kredietverstrekker een duurdere optie.

Omdat alternatieve financiers bereid zijn meer risico te nemen en zich flexibeler op te stellen, is de rente in de regel wat hoger dan die van de traditionele bank. De rente is dus per aanvraag afhankelijk van het risicoprofiel. Iedere ondernemer maakt voor zichzelf de afweging of de voordelen opwegen tegen het nadeel.

Gezien het grote aantal tevreden klanten die wij tot nu toe hebben mogen bedienen, menen wij helemaal goed te zitten!

### Zet jij de volgende stap?

Wil jij nu nieuwe marktkansen benutten of zo snel mogelijk stappen zetten om je jaardoelen te behalen? **Start nu je aanvraag bij Swishfund** en ontdek de mogelijkheden voor jouw bedrijf. Wij supporten het MKB door ze eenvoudig en met persoonlijk contact een passende lening aan te bieden!