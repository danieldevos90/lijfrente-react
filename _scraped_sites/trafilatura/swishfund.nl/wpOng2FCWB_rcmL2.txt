---
title: Waar moet je rekening mee houden bij zakelijk geld lenen? | Swishfund
author: Merel Nijland Marketeer
url: https://www.swishfund.nl/blog/waar-moet-je-rekening-mee-houden-bij-zakelijk-geld-lenen
hostname: swishfund.nl
description: Zakelijk geld lenen kan net de brandstof zijn die je bedrijf nodig heeft om het volgende groeiniveau te bereiken. Het is echter heel belangrijk dat je rekening houdt met een aantal factoren én dat de vorm van lenen bij jou en je bedrijf past. Er is namelijk wel het één en ander om rekening mee te houden.
sitename: swishfund.nl
date: 2021-05-23
---
# Waar moet je rekening mee houden bij zakelijk geld lenen?

#### Merel Nijland

## Introductie

Zakelijk geld lenen kan net de brandstof zijn die je bedrijf nodig heeft om het volgende groeiniveau te bereiken. Het is echter heel belangrijk dat je rekening houdt met een aantal factoren én dat de vorm van lenen bij jou en je bedrijf past. Er is namelijk wel het één en ander om rekening mee te houden.

Zo kijken veel ondernemers alleen naar de laagste rente. Dat is natuurlijk ook belangrijk, maar het is niet het enige waar je naar zou moeten kijken. In dit blog bespreken we waar je rekening mee moet houden zodra je besluit zakelijk geld te lenen. Zo ga je goed voorbereid het proces in en maak je de meeste kans op een succesvolle aanvraag.

### Wie wil een bedrijf zakelijk geld lenen in deze tijd?

Zakelijk lenen wordt steeds lastiger voor de gemiddelde ondernemer. Deze trend was al vóór de coronapandemie zichtbaar, eigenlijk is het sinds 2008 al veel moeilijker om een lening te krijgen bij de bank. Door de coronacrisis is het er helaas niet beter op geworden…

Wist je dat maar liefst driekwart van alle **aanvragen bij de bank worden afgekeurd**? Banken weigeren in veel gevallen om nog langer kredieten te verstrekken aan ondernemers. Dat heeft te maken met dat ze het risico te hoog vinden en/of niet goed kunnen inschatten. Maar juist de mkb-ondernemers zitten nu om deze ondersteuning verlegen.

Er zijn veel andere opties om je bedrijf te financieren. Zoals via crowdfunding of door middel van investeerders. Ook steeds meer ondernemers ontdekken **direct lending** als een goed alternatief. Het is een snelle manier van financieren zónder tussenkomst van de bank. Dat is het zakelijk lenen van nu – en de toekomst.

#### Voorbereidingen voor het zakelijk lenen van geld

Bekijk eerst welke opties er beschikbaar zijn voor jouw leendoel. Om te bepalen welke optie het beste bij jouw situatie past, kun je jezelf de volgende 4 vragen stellen:

**Hoeveel geld heb ik nodig? **

De hoogte van het benodigde bedrag bepaalt waar je kunt lenen. Bij de meeste direct lenders kun je terecht voor bedragen tot ca. €1.000.000. Heb je meer nodig? Dan zul je naar investeerders moeten kijken of kun je toch een poging wagen bij de bank.

**Hoe snel heb ik het geld nodig?**

Als je volgende week geld nodig hebt, kun je de bank sowieso beter overslaan. Het beoordelingsproces duurt lang en kan gerust maanden duren. Zo heeft elke financieringsmogelijkheid zijn eigen doorlooptijden. Een direct lender staat bekend om het snel schakelen. Meestal kan er een paar dagen na het aanvragen van de financiering al worden uitbetaald.

**Hoe ga ik het geld terugbetalen?**

Ook de manier van terugbetalen is bepalend voor je keuze. Automatische incasso is lang niet altijd interessant, bijvoorbeeld voor bedrijven met een wisselende (dag)omzet. Biedt de financierder de mogelijkheid om af te betalen door pinafroming? Dan past dat in zo’n geval veel beter bij jouw situatie.

**In hoeveel tijd kan en wil ik het geld terugbetalen?**

Dit is afhankelijk van wat je wil financieren. Koop je een voorraad in of wil je investeren in een bedrijfspand? Met de één is een veel hoger bedrag gemoeid dan de ander. Als je beiden in 12 maanden zou moeten terugbetalen moet dat natuurlijk maar net kunnen. Kijk goed naar wat je daadwerkelijk kunt dragen.

Op basis van deze informatie kun je de beslissing maken voor de meest geschikte vorm van financieren. Bijkomend voordeel is dat je ook gelijk de antwoorden klaar hebt voor het aanvraagproces!

#### De juiste documenten voorbereiden

Nu je weet waar je terecht kunt voor een zakelijke lening is het belangrijk dat je weet *hoe* je de aanvraag succesvol in kunt dienen. Hoe completer je alle informatie aanlevert, hoe sneller het proces verloopt en hoe beter de risico-inschatting gemaakt kan worden. Het is nu tijd om de juiste documenten voor te bereiden.

Iedere financierder heeft zijn eigen criteria. Zo heeft de bank een grotere informatiebehoefte dan een direct lender. Denk aan documentatie zoals een winst- en verliesrekening en balans over de afgelopen 2 jaar, aangifte inkomstenbelasting/aanslag van het afgelopen jaar, een prognose over het lopende en volgende jaar, een bedrijfsplan, etc. Bij een direct lender volstaat informatie als je omzet over het afgelopen jaar en een overzicht van je zakelijke transacties. Bekijk goed wat je allemaal nodig hebt voor de financieringsvorm van je keuze en werk alles zo helder mogelijk uit. Nu ben je er klaar voor om een zakelijke lening aan te vragen en je bedrijf een boost te geven.

### Een zakelijke lening bij Swishfund

Swishfund helpt ondernemers met het realiseren van groei, het benutten van marktkansen en het stabiliseren van het bedrijf. Je kunt als ondernemer een zakelijke lening aanvragen als je bedrijf minimaal 12 maanden is ingeschreven bij de KvK en je een jaarlijkse omzet van minimaal € 50.000 hebt. Het aanvragen van een zakelijke lening is geheel vrijblijvend. Het aanvragen is een online proces. Hoe dit aanvraagproces eruit ziet, vind je op de **‘hoe werkt het’** pagina.

Wil je jouw vrijblijvende aanvraag starten? **Klik hier!** Binnen 10 minuten heb je een zakelijk lening aangevraagd en binnen 24 uur is je aanvraag beoordeeld.