---
title: De staat van ondernemend Nederland in coronatijd | Swishfund
author: Merel Nijland Marketeer
url: https://www.swishfund.nl/blog/de-staat-van-ondernemend-nederland-in-coronatijd
hostname: swishfund.nl
description: We hoeven het je niet te vertellen: de economische gevolgen van de coronapandemie en daarbij horende ‘intelligente lockdown’ zijn enorm groot. De ontwikkelingen van zowel het virus als alle maatregelen eromheen veranderen in een razendsnel tempo.
sitename: swishfund.nl
date: 2021-01-10
---
# De staat van ondernemend Nederland in coronatijd

#### Merel Nijland

## Introductie

We hoeven het je niet te vertellen: de economische gevolgen van de coronapandemie en daarbij horende ‘intelligente lockdown’ zijn enorm groot. De ontwikkelingen van zowel het virus als alle maatregelen eromheen veranderen in een razendsnel tempo.

Het economische landschap blijft daardoor onvoorspelbaar. “Hoe staat Nederland er nu voor?” en “Wat zijn de verwachtingen?” zijn vragen die zich in de hoofden van veel ondernemers afspelen.

Wij hebben geen glazen bol, maar wel de blik van een ondernemer. In dit blogartikel helpen we je dan ook graag verder met meer informatie. Je leest hoe de huidige situatie in het bedrijfsleven ervoor staat en wat de verwachtingen voor aankomend jaar zijn. Gebruik het in je voordeel!

### Hoe staat de Nederlandse economie er nu voor?

In vergelijking met andere landen uit de Europese Unie groeit onze economie dit jaar een stuk minder hard. Dat komt door aanpassingen op de Nederlandse arbeidsmarkt, zoals flexibilisering, en minder grote loonstijgingen.

Toch hebben we minder harde klappen gevangen dan we verwacht hadden, zegt het dagelijks EU-bestuur. Als je bijvoorbeeld kijkt naar landen zoals Griekenland, Kroatië, Malta en Spanje komen we uit een veel minder diep dal. Eigenlijk zo slecht nog niet, dus.

Consumenten zijn dan ook niet bang geweest om hun geld uit te geven. Ondanks dat goederen en diensten duurder waren dan het jaar ervoor, is er een stuk meer geld uitgegeven in de detailhandel. De sector heeft zelfs de op 1 na hoogste groei in deze eeuw doorgemaakt!

We groeien minder hard, hebben minder geleden dan verwacht en hebben onze hand niet op de knip gehouden. Toch is de Nederlandse economie onderaan de streep gekrompen. Je zou denken dat er daardoor een hoop bedrijven zijn ‘omgevallen’, maar vooralsnog lijken veel ondernemers (nog) te kunnen roeien met de riemen die ze hebben.

**Hoe zit dat dan per sector?**

De verschillen per sector zijn groot. We weten allemaal dat de reisbranche enorm in de rode cijfers loopt, net zoals de horeca. Toch gaat het naar omstandigheden best goed met de foodsector, dankzij bijvoorbeeld het thuisbezorgen van eten. Ook zijn er allerlei nieuwe initiatieven ontstaan zoals ‘foodwalks’, waarbij je al lopend een hapje en een drankje af kunt halen bij diverse restaurants.

Hoewel er veel online besteld werd (en wordt), deed de detailhandel het eind vorig jaar minder goed. Hopelijk zal de huidige ‘click & collect’-regeling daar wat verlichting in brengen, samen met de hogere TVL en meer funding voor ongebruikte voorraden. Denk maar eens aan al die seizoenskleding die is blijven liggen…

#### Hoe zit het met de huidige financiële maatregelen?

In 2021 gaat een vernieuwd steunpakket van 7,6 miljard onze ondernemers helpen overleven. Zo gaat de NOW weer stijgen, starters ontvangen (eindelijk!) steun en er is gewerkt aan een belastingvrije vergoeding van thuiswerkfaciliteiten. Dit zijn de 5 belangrijkste wijzigingen:

- 300 miljoen voor een garantiefonds voor evenementen.
- Extra steun voor starters (let op een wachtperiode).
- Hogere TVL en meer geld voor ongebruikte voorraden.
- De NOW gaat naar 85%.
- Belastingmaatregelen om kosten voor thuiswerken en benodigde faciliteiten ook belastingvrij te kunnen vergoeden.

#### Wat zijn de verwachtingen?

De ING verwacht dat de Nederlandse economie dit jaar zal groeien. Dat betekent niet dat we weer volledig op zijn pootjes terecht komen, maar het ziet er wel beter uit dan eerst verwacht werd.

**De verschillen per sector**

Laten we beginnen met het goede nieuws: sectoren als het onderwijs, de zorg en ICT zullen dit jaar naar alle waarschijnlijkheid volledig herstellen. Onze ontwikkeling, verzorging en de basis voor de doordenderende digitale transformatie zullen dus op volle kracht door kunnen blijven gaan.

Helaas zullen de horeca, vervoer en opslag en overige zakelijke dienstverleners het dit jaar lastiger krijgen. Daar moet definitief worden ingezet op “trends” zoals digitale transformatie en het daarbij eventueel aantrekken van alternatieve financiële middelen. De horeca is noodgedwongen al met allerlei mooie initiatieven begonnen, maar vervoer en opslag en overige zakelijke dienstverleners zullen (meer) aanspraak moeten doen op hun creativiteit.

Sectoren die juist wél goed overeind zijn gebleven vorig jaar, zijn de bouw en de landbouw. Echter wordt er dit jaar juist een krimp verwacht. Dat komt bijvoorbeeld door de lange doorlooptijden van projecten, de grote werkvoorraad en de daardoor vertraagde reactie van de sector op economische veranderingen.

**De gevolgen per sector**

Zoals we net al even benoemden, is de ene sector beter in staat om zich aan te passen dan de ander. Neem bijvoorbeeld de horeca. Daar werken natuurlijk veel flexkrachten, waardoor men bij de personeelsbezetting en de loonkosten snel kan verlagen als dat nodig is.

En zo is het voor bedrijven in de zakelijke dienstverlening makkelijk om hun personeel thuis te laten werken. Veel online marketingbureaus hebben bijvoorbeeld het afgelopen jaar zo vrijwel probleemloos door kunnen draaien. Maar hoe doe je dat als je in de bouw, industrie of transport zit?

Dat vraagt om een aanpak op maat. Onderzoek, initiatief creativiteit en de digitale transformatie zijn daar sleutelelementen van.

**Conclusie**

Hoewel dit jaar ons opnieuw voor unieke uitdagingen zal stellen, zijn er ook zeker nog kansen die je als ondernemer kunt grijpen. Maak gebruik van de regelingen die er zijn en trek eventueel een (alternatieve) financiering aan om slimme investeringen te doen die je dit jaar vooruit gaan helpen.

Heb je meer financiële ruimte nodig, en kom je er niet uit met de bestaande regelingen vanuit de overheid? Klik op de button om binnen 10 minuten een krediet aan te vragen. Wij helpen je graag met een advies op maat.