---
title: Voorraadfinanciering; dit zijn de mogelijkheden | Swishfund
author: Merel Nijland Marketeer
url: https://www.swishfund.nl/blog/voorraadfinanciering-dit-zijn-de-mogelijkheden
hostname: swishfund.nl
description: Voorraad inkopen, je ontkomt er niet aan. De voorraad die je inkoopt, daar moet je winst mee gaan maken. Het is dus spil in het web voor je bedrijf. Maar voordat die winst er is, moet er dus flink geïnvesteerd worden. Dit kan je werkkapitaal een flinke deuk geven. Voorraadfinanciering is dan geen gek idee. In dit blog vertellen we je meer over het financieren van voorraad.
sitename: swishfund.nl
date: 2020-10-11
---
# Voorraadfinanciering; dit zijn de mogelijkheden

#### Merel Nijland

## Introductie

Voorraad inkopen, je ontkomt er niet aan. De voorraad die je inkoopt, daar moet je winst mee gaan maken. Het is dus spil in het web voor je bedrijf. Maar voordat die winst er is, moet er dus flink geïnvesteerd worden. Dit kan je werkkapitaal een flinke deuk geven. Voorraadfinanciering is dan geen gek idee. In dit blog vertellen we je meer over het financieren van voorraad.

### Wat is voorraadfinanciering?

Voorraadfinanciering bestaat in de basis uit twee vormen. Allereerst het** langlopend krediet**. Zoals de naam al zegt is dit geschikt voor doorlopende ondersteuning. Hierbij neem je geld op wanneer dat nodig is en betaal je alleen rente over wat je opneemt. Dit langlopende krediet wordt over het algemeen gebruikt om ‘ijzeren voorraad’ te financieren. Dit is het minimumbedrag aan voorraad dat je nodig hebt om in business te blijven.

En dan is er de **zakelijke lening**. Deze lening is geschikt voor periodieke en/of seizoensgebonden inkopen. Deze lening is kortlopend en is daarmee geschikt voor het opvangen van piekmomenten, zoals de feestdagen. Het is immers niet nodig om doorlopend de kosten voor een lange lening af te dragen als je slechts op (een) bepaald moment(en) grote inkopen moet doen. De hoogte van dit bedrag is meestal gelijk aan de inkoopwaarde.

*Voorraadfinanciering in de vorm van een kortlopende zakelijke lening is de slimste optie om tijdelijk extra financiële ruimte te creëren, voor bijvoorbeeld het inkopen van je voorraad.*

#### Wanneer je voorraad financieren?

Wanneerje korting krijgt als je een grote order plaatst.- Je voor de feestdagen of tijdens de sale extra voorraad wil inslaan.
- Een nieuw assortiment wil inkopen.
- Je gaat je zaak uitbreiden en kunt dus meer assortiment kwijt.

#### Voordelen van voorraadfinanciering

- Je kunt direct investeren in de groei en ontwikkeling van je bedrijf.
- Het werkkapitaal krijgt geen klap, dus je kunt nog steeds aan jouw financiële verplichtingen blijven voldoen.
- De gegenereerde omzet vergeleken met de financiering is makkelijk in kaart te brengen.

#### Nadelen van voorraadfinanciering

- Je moet iedere maand rente en aflossing betalen.
- Wanneer je voorraad minder waard is geworden kan de financiering je juist geld kosten in plaats van dat het iets oplevert.

#### Je aanvraag voorbereiden in drie stappen

Een goede voorbereiding is het halve werk! Om je aanvraag zo goed mogelijk voor te bereiden kun je drie stappen doorlopen. Zo weet je precies wat je nodig hebt en wat je te wachten staat.

**Stap 1 – Bepaal de hoogte van de financiering**

Hoeveel ga je inkopen? Heb je dit al goed inzichtelijk, dan weet je precies hoeveel financiering je nodig hebt. Het kan natuurlijk ook zijn dat je een deel zelf inlegt. Dan vraag je een financiering aan voor het overige deel.

**Stap 2 – Bepaal de looptijd**

In welke periode wil je de financiering weer hebben afbetaald? Voor snel verkochte voorraad kun je het beste kiezen voor een aantal maanden looptijd. Wanneer voorraad niet zo snel uitverkoopt, kun je het beste een looptijd van een jaar kiezen.

**Stap 3 – Onderzoek verschillende financiers **

Welke financier past het beste bij jouw wensen? Vergelijk verschillende aanbieders op looptijd, voorwaarden om een lening aan te kunnen vragen en de bijkomende kosten. Zo kun je bij Swishfund globaal berekenen wat je kan lenen en wat de bijkomende kosten zullen zijn.

#### Zakelijke lening voor je voorraad

Swishfund helpt je graag verder met een zakelijke lening om ervoor te zorgen dat je voorraad in kunt blijven kopen. je kan je **zakelijke lening afbetalen** op 2 manieren: dagelijkse incasso of automatische pinafroming.

Die laatste optie is aantrekkelijk voor winkeliers. Je betaalt via je pinapparaat terug, op drukke dagen meer dan op dagen wanneer je maar weinig omzet hebt. Dagelijks wordt er geheel automatisch een vast percentage van je pinomzet afgeroomd. Zo los je iedere dag een beetje af naar vermogen. Hoe handig is dat?

**Heb je na het lezen van dit blog vragen over onze zakelijke leningen? Neem direct contact op met één van onze adviseurs via ****085 064 4111****. En wil je er een financiering aanvragen? Binnen 10 minuten is het geregeld. Klik op de knop hieronder.**