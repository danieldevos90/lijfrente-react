---
title: Herzie je bedrijfsstrategie voor een succesvol laatste kwartaal | Swishfund
author: Merel Nijland Marketeer
url: https://www.swishfund.nl/blog/herzie-je-bedrijfsstrategie-voor-een-succesvol-laatste-kwartaal
hostname: swishfund.nl
description: Met het laatste kwartaal van het jaar voor de boeg, is het tijd om de koers van je bedrijf opnieuw te bekijken en de strategie te herzien. Als ondernemer ken je de uitdagingen die ondernemen met zich mee kan brengen. Het einde van het jaar bied je een waardevolle kans om terug te kijken op de behaalde resultaten, lessen te trekken uit de ervaringen van het afgelopen jaar en je bedrijf voor te bereiden op een succesvolle afronding. Daarom kan het helpen om terug naar de kern te gaan van jouw bedrijf. Focus op de bedrijfsstrategie en creëer de ideale situatie om een succesvolle afronding van het jaar te waarborgen. Hoe je dit kan waarmaken? We nemen je mee.
sitename: swishfund.nl
date: 2023-08-20
---
# Herzie je bedrijfsstrategie voor een succesvol laatste kwartaal

#### Merel Nijland

## Introductie

Met het laatste kwartaal van het jaar voor de boeg, is het tijd om de koers van je bedrijf opnieuw te bekijken en de strategie te herzien. Als ondernemer ken je de uitdagingen die ondernemen met zich mee kan brengen. Het einde van het jaar bied je een waardevolle kans om terug te kijken op de behaalde resultaten, lessen te trekken uit de ervaringen van het afgelopen jaar en je bedrijf voor te bereiden op een succesvolle afronding. Daarom kan het helpen om terug naar de kern te gaan van jouw bedrijf. Focus op de bedrijfsstrategie en creëer de ideale situatie om een succesvolle afronding van het jaar te waarborgen. Hoe je dit kan waarmaken? We nemen je mee.

**Reflecteer op je prestaties**

Voordat je verder gaat met het plannen voor het laatste kwartaal, is het essentieel om terug te kijken op de prestaties van het huidige jaar. Evalueer de behaalde doelen, successen en uitdagingen. Analyseer welke strategieën hebben gewerkt en welke verbetering nodig hebben. Deze reflectie helpt je om te begrijpen waar je staat en waar je naartoe wilt. Mogelijk ben je tegen een cashflow probleem aangelopen, wat je volgend jaar makkelijk kan tackelen met deze cashflow tips.

**Stel duidelijke doelen**

Formuleer duidelijke doelen voor het laatste kwartaal. Zorg ervoor dat ze specifiek, meetbaar, haalbaar, relevant en tijdgebonden zijn. Het stellen van concrete doelen geeft je een duidelijk beeld van wat je wilt bereiken en helpt je om de focus te houden op dat wat belangrijk is voor jouw onderneming.

**Identificeer pijnpunten**

Op basis van deze reflectie kom je achter de pijnpunten van jou bedrijf. Het geeft een duidelijk beeld waar deze pijnpunten zich bevinden, waardoor je ook een meer specifieke oplossing kan bedenken voor het probleem. Deze pijnpunten kunnen zich op verschillende plekken binnen of zelfs buiten je bedrijf bevinden. Denk bijvoorbeeld aan; processen, interne efficiëntie, klantenservice of je aanbod. Misschien moet je een investering doen om een bepaald pijnpunt aan te pakken. Focus op deze verbeterpunten om je bedrijf naar een hoger niveau te tillen.

**Wees flexibel **

Hoewel het belangrijk is om doelen te stellen en een strategie te hebben, is het belangrijk om ook enigszinsflexibel en wendbaar zijn. Als ondernemers weten we allemaal dat het in de praktijk vaak anders loopt dan op voorhand bedacht. De zakelijke omgeving kan onvoorspelbaar zijn, vooral in de huidige dynamische markt. Pas je strategie aan als dat nodig is en wees bereid om nieuwe kansen te benutten.

**Betrek je team**

Een succesvolle bedrijfsstrategie kan alleen worden bereikt met de betrokkenheid en inzet van je team. Communiceer duidelijk over de herziene strategie en betrek je medewerkers bij het proces. Een groot deel van het succes van een bedrijf komt voort uit de betrokkenheid en bevlogenheid van de werknemers. Moedig hun input en ideeën aan en werk samen aan het behalen van de gestelde doelen.

**Focus op marketing en promotie**

Een effectieve marketing- en promotiestrategie is cruciaal om je bedrijf zichtbaar te maken en nieuwe klanten aan te trekken. Zorg voor een sterke online aanwezigheid, gebruik social media om je boodschap te verspreiden en creëer waardevolle content om je expertise te laten zien.

**Monitor en analyseer je vooruitgang**

Nu je jouw bedrijfsstrategie grondig hebt bekeken en herzien, is het tijd om te monitoren. Houd de voortgang van je nieuwe strategie nauwlettend in de gaten. Monitor de prestaties van je bedrijf ten opzichte van de gestelde doelen. Wees proactief in het identificeren van eventuele obstakels en pas je strategie aan indien nodig. Zo zorg je ervoor dat je op de juiste koers blijft.

**Investeer in je bedrijf**

Het laatste kwartaal van het jaar biedt ondernemers een mooie kans om hun bedrijfsstrategie te herzien en zich voor te bereiden op een succesvolle afronding. Door te reflecteren op alle bovengenoemde punten kan je jouw bedrijf naar een nieuw niveau tillen. Het herzien van je bedrijfsstrategie zal je helpen om met vertrouwen en vastberadenheid het laatste kwartaal van het jaar te benaderen en nieuwe kansen te benutten voor groei en succes. Heeft jouw herziene strategie een investering nodig? Bekijk dan eens de zakelijke lening van Swishfund of vraag direct je lening aan om jouw persoonlijke voorstel te ontvangen.