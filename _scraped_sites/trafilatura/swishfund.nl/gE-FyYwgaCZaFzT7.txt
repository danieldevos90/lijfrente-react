---
title: Besparen op je belastingaangifte met deze tips | Swishfund
author: Merel Nijland Marketeer
url: https://www.swishfund.nl/blog/besparen-op-je-belastingaangifte-met-deze-tips
hostname: swishfund.nl
description: Als ondernemer kun je vaak wel leukere dingen bedenken, maar helaas ontkomen we er niet aan. De deadline voor de aangifte inkomstenbelasting komt snel dichterbij. Gelukkig zijn er wel wat tips en trucs om te zorgen dat je iets meer uit dit administratieve klusje haalt. In dit blog bespreken we 4 slimme tips voor het doen van je belastingaangifte.
sitename: swishfund.nl
date: 2021-04-11
---
# Besparen op je belastingaangifte met deze tips

#### Merel Nijland

## Introductie

Als ondernemer kun je vaak wel leukere dingen bedenken, maar helaas ontkomen we er niet aan. De deadline voor de aangifte inkomstenbelasting komt snel dichterbij. Gelukkig zijn er wel wat tips en trucs om te zorgen dat je iets meer uit dit administratieve klusje haalt. In dit blog bespreken we 4 slimme tips voor het doen van je belastingaangifte.

### Waarom is het slim om dit jaar extra aandacht te besteden aan je belastingaangifte?

We zien het elk jaar opnieuw gebeuren: ondernemers die onverwacht hoge bedragen aan de Belastingdienst terug moeten betalen. Dat is natuurlijk vervelend, dus gaan we dat voorkomen in plaats van genezen.

De genomen corona maatregelen spelen een grote rol bij de aangifte van dit jaar. Sommige van deze maatregelen kunnen namelijk gevolgen hebben voor je belastingaangifte over 2021. Wij hebben het uitzoekwerk voor je gedaan en zetten ze voor je op een rij:

-
**Het urencriterium**Je voldoet aan het zogenaamde ‘urencriterium’ als je recht hebt op aftrekposten zoals de zelfstandigenaftrek/startersaftrek en mkb-winstvrijstelling.Het urencriterium is versoepeld van 1 maart 2020 tot en met 30 september 2020. Je mag uitgaan van een besteding van 24 uur per week, ook als dat niet écht zo is geweest.

**Ben je parttime ondernemer?**Dan mag je voor de periode van 1 maart 2020 tot en met 30 september 2020 uitgaan van een besteding van ten minste 24 uur per week.


**Ben je (deels) arbeidsongeschikt?**Dan mag je voor de periode van 1 maart 2020 tot en met 30 september uitgaan van een besteding van ten minste 16 uur per week.


**Ben je een seizoensgebonden ondernemer?**En ben je normaal gesproken op je drukst in de periode van 1 maart tot en met 30 september? (Strandtenthouders, horeca met terras, evenementenorganisatie). Dan mag je voor deze periode in 2020 van evenveel uren uitgaan als dat je hebt gewerkt in 2019. Let er op dat je die uren van 2019 wel aan moet kunnen tonen!******De TOZO-uitkering**Deze uitkering wordt gezien als deel van het inkomen, dus daar moet je weer belasting over betalen. Om het je makkelijk te maken staat de hoogte van deze uitkering al bij de vooraf ingevulde gegevens in de aangifte. Deze informatie wordt opgehaald bij de gemeente waar je woont. Klopt het niet? Neem dan snel contact op met je gemeente om problemen te voorkomen.******Heb je een partner?**Dan telt de TOZO-uitkering voor de helft mee voor het inkomen van je partner. In dat geval kan het gebeuren dat jij, of je partner, meer moet betalen of minder terugkrijgt dan jullie hadden verwacht.-
**De TOGS-uitkering en TVL-uitkering**Over deze tegemoetkoming(en) hoef je géén belasting te betalen als je deze opgeeft bij de rubriek ‘Vrijgestelde winstbestanddelen’ en ‘Buitengewone baten en lasten’.


### Onze 4 tips voor het invullen van je belastingaangifte

Door scherp te zijn bij het invullen van de belastingaangifte kun je mogelijk best wat besparen. Wel zo fijn dit jaar, en soms doe je tijdens het invullen van de aangifte ook goede ideeën op die je kunt gebruiken voor de toekomst.

Bijvoorbeeld wanneer je ziet dat je een bepaald voordeel misgelopen bent. Balen, maar je bent nooit te oud om te leren nietwaar? Als je er volgend jaar beter op let pak je zo’n voordeel misschien wél weer mee. Alle bedragen die je invult mag je op hele euro’s afronden in jouw voordeel.

#### Tip 1: deel aftrekposten met je (fiscaal) partner

Wist je dat je bijna alle aftrekposten kunt delen met je (fiscaal) partner? Maak een overzicht wat in jullie geval van toepassing is zodat je hiermee zo voordelig mogelijk uit kunt komen.

Als jij (of je partner) in een hogere belastingschijf zit dan de ander, dan kan dat écht veel schelen, tot wel duizenden euro’s. Rond aftrekposten naar boven af en vermogen naar beneden. Voorbeelden van aftrekposten zijn:

- Hypotheekkosten
- Verdelen eigen woning inkomsten
- Uitgaven
- Zorgkosten
- Studiekosten
- Donaties aan (erkende) goede doelen
- Alimentatie ex-partner

Daar zijn wel minima voor, deze vind je op de website van de Belastingdienst. Bekijk ook goed welke uitzonderingen er gelden. Zo mag je duurzame zakelijke goederen boven de 450 euro niet zomaar aftrekken, maar moet je deze afschrijven!

Als je samenwerkt met je partner is er ook nog eens extra voordeel te behalen op het moment dat hij of zij in een lagere belastingschijf valt. Bijvoorbeeld jij in de hoogste schijf (49,5%) en de ander in schijf 1 (37,1%). Dan betaal je misschien minder. Zo zou je kunnen denken aan het delen van de bijtelling voor de auto.

Let er op dat wat je gezamenlijk moet betalen ook bepaald wordt door de heffingskortingen die van toepassing zijn. Zo kan het voorkomen dat er ook **lagere** heffingskortingen gaan gelden! Daarom is het verstandig om vooraf goed te berekenen of de verdeling het voordeel oplevert waar je naar op zoek bent. Ben je hier zelf niet zo goed in, dan kan een professional je daar goed mee op weg helpen.

#### Tip 2: winst einde jaar zelf beïnvloeden

Je kunt zelf invloed uitoefenen op de hoogte van de winst op het einde van het jaar. Voorbeelden daarvan zijn versneld afschrijven voor starters, de regeling voor investeringen in milieuvriendelijke bedrijfsmiddelen (Vamil), het reserveren van de winst voor je oudedagsvoorziening (FOR).

Als je verwacht om bepaalde kosten te moeten maken voor het einde van het jaar, dan kun je dat gebruiken om je winst te drukken. Daardoor kan het zijn dat je minder belasting hoeft te betalen én behaal je voordeel voor het volgende boekjaar. Het is natuurlijk wel een goed idee om te kijken of dat überhaupt wel kan: beschik je over voldoende liquide middelen?

Als je hiermee aan de slag gaat, houd dan ook rekening met je eventuele recht op toeslagen. Ook voor de toekomst. Het kan zo zijn dat je dit jaar geen recht op toeslagen hebt, maar volgend jaar wel. Bijvoorbeeld als je een huurwoning betrekt of gebruik gaat maken van kinderopvang. Dan kun je waarschijnlijk beter pas volgend jaar je winst drukken dan nu, maar natuurlijk alleen als het verschil de moeite waard is en je het je financieel kunt veroorloven.

#### Tip 3: beloning voor meewerkende partners meenemen

Heb je een partner die niet bij jou in loondienst werkt, maar wel meewerkt in het bedrijf? Dan kun je daar fiscaal rekening mee houden. Bijvoorbeeld door de meewerkaftrek in te dienen. Dat is een percentage van de winst dat afhankelijk is van het aantal meegewerkte uren. Je kunt ook kiezen voor de arbeidsbeloning. Dat moet een realistisch uurloon zijn voor de verrichte werkzaamheden en dient in een jaar minimaal €5.000 te zijn.

#### Tip 4: zakelijke reiskosten

Sommige ondernemers kiezen ervoor om geen auto van de zaak te nemen. In zo’n geval moet je er goed op letten dat je alle kilometers noteert en 19 cent per kilometer opvoert. Natuurlijk alleen bij zakelijke kilometers! Boetes mag je niet meenemen. Op zich vrij logisch, maar dit blijkt in de praktijk toch vaak een echte ‘instinker’ te zijn.

**Veel succes met de belastingaangifte. Besteed er dit jaar wat extra tijd aan, wie weet wat het je oplevert. Swishfund kan je financieel verder helpen wanneer je toch onverwacht geld terug moet betalen. Dat doen we met slimme zakelijke leningen. ****Een lening aanvragen****doe je online en is al binnen 10 minuten geregeld!**