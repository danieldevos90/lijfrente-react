---
title: Voorbereiden op de feestdagen met deze 4 ondernemerstips. | Swishfund
author: Merel Nijland Marketeer
url: https://www.swishfund.nl/blog/voorbereiden-op-de-feestdagen-met-deze-4-ondernemerstips
hostname: swishfund.nl
description: De decembermaand is voor de ene ondernemer een hele drukke maand en voor de ander juist een maand waarin weinig gebeurd in het bedrijf. Deze maand draait het om samenkomen met familie en vrienden, gezelligheid en cadeaus. Met deze vier tips, speciaal voor ondernemers, is voorbereiden op de feestdagen nog nooit zo makkelijk geweest!
sitename: Voorbereiden op de feestdagen met deze 4 ondernemerstips.
date: 2021-12-26
---
# Voorbereiden op de feestdagen met deze 4 ondernemerstips.

#### Merel Nijland

## Introductie

De decembermaand is voor de ene ondernemer een hele drukke maand en voor de ander juist een maand waarin weinig gebeurd in het bedrijf. Deze maand draait het om samenkomen met familie en vrienden, gezelligheid en cadeaus. Met deze vier tips, speciaal voor ondernemers, is voorbereiden op de feestdagen nog nooit zo makkelijk geweest!

### Voorbereiden op een drukke of rustige periode?

Niet iedere ondernemer ervaart een drukke periode tijdens de feestdagen. Vooral retailers en horeca ondernemers zullen het druk krijgen met alle diners, borrels en cadeaus die ingeslagen worden. Maar er zijn natuurlijk ook ondernemers die het juist heel rustig hebben in de decembermaand. Denk aan seizoensgebonden ondernemingen of ondernemers die er bewust voor kiezen het rustig aan te doen in de laatste maand.

Ervaar je een rustigere periode aan het einde van het jaar? Dan heb je dit waarschijnlijk ingecalculeerd en heb je er in de drukke periode rekening mee gehouden dat je de rustige periode moet overbruggen. Maar dit kan ook een periode zijn waarin je wil investeren om je bedrijf nóg beter te maken. Dan kan **een overbruggingskrediet** een uitkomst zijn.

**Duik in je historische data **

Komt er voor jou wel een hele drukke periode aan? Dan is het slim om goed voorbereid te zijn. Stel jezelf de volgende vragen:

- Wat ga je dit jaar doen om op te vallen tijdens de feestdagen? Kijk naar voorgaande jaren.
- Welke acties of activiteiten hebben er goed gewerkt?
- Welke producten of diensten waren het populairst tijdens de decembermaand?
- Wat zie ik in de inkoop- en verkoopstatistieken van afgelopen jaren?

Door de antwoorden op deze vragen weet je precies wat er wel en niet gewerkt heeft en kun je dit jaar de juiste focus bepalen. Kijk ook naar wat je concurrenten doen. Waar adverteren ze mee en welke acties zetten zij op?

**Maak een actieplan en bepaal je doel**

Hoe tof je idee ook kan zijn, je moet natuurlijk wel weten of het realistisch is en ook daadwerkelijk iets opbrengt. Maak een plan waar het budget en de omzetverwachting inzit. Door dit actieplan weet je precies hoeveel voorraad je nodig hebt of wat je nodig hebt om jouw idee of actie tot een succes te maken.

Bij het maken van een actieplan kun je ook gelijk een doel stellen. Is jouw doel meer omzet of het vergroten van je naamsbekendheid? Het kan zo zijn dat je een actie opzet die op de lange termijn je omzet moet doen stijgen, maar dat je daar nu niet direct de effecten van ziet. Dan is het een investering die je doet om uiteindelijk je bedrijf te laten groeien.

**Aanpassen aan de situatie**

Belangrijker dan ooit is dat je flexibel bent en je snel kan aanpassen aan de huidige situatie. We weten natuurlijk niet precies wanneer we met welke maatregelen hebben te maken.

Stel je voor je winkel of horecazaak moet (deels) dicht. Wees voorbereid op dit scenario, zo kun je snel schakelen als deze maatregelen worden doorgevoerd. Dan heb je de keuze, ga je volledig over op online bestellingen of sluit je de zaak? Beide keuzes hebben effect op je actieplan en doelen die je gesteld hebt.

**Zorg voor een combinatie van on- en offline **

Om dezelfde reden als hierboven is het goed om een combinatie van zowel online als offline communicatie in te zetten. Hierin is de kracht van herhaling een belangrijk aspect. Zorg ervoor dat al jouw communicatie visueel herkenbaar is. Als een potentiële klant jou ziet op social media, in de krant, op de radio en in de winkelstraat dan maak je ze nieuwsgierig.

**Online kanalen**

ShoppingTomorrow heeft een onderzoek gedaan naar online aankopen. Daaruit blijkt dat er sinds de lockdown structureel meer online verkopen plaatsvinden. 27% van de Nederlanders geeft aan dat de coronacrisis ervoor heeft gezorgd dat de fysieke winkel hebben ingeruild voor de online webshop. Dit is nog geen meerderheid, maar de klantreis begint wel vaak online. Het oriëntatieproces en vergelijken gebeurd online, om dan vervolgens de aankoop in de fysieke winkel te doen.

Om bovenstaande reden is het dus goed om online aanwezig te zijn. Dit is je visitekaartje en in sommige gevallen het eerste contact met een potentiële klant. Dit is het podium om je doelgroep te overtuigen van je merk, product of dienst. Maak het makkelijk om online een product te kopen of een afspraak te maken voor de snelle beslissers onder ons. Dit gaat je meer conversies opleveren.

**Offline kanalen**

Als je het hebt over de feestdagen denk je aan gezelligheid, lampjes, winkelstraten vol met mensen die hun laatste inkopen doen en samen eten. Dit draait allemaal om de beleving. Zet dus zeker ook offline kanalen in en speel in op beleving.

Met een winkel of horecazaak is het makkelijker om de feestsfeer te creëren. Maar ook zonder een fysieke ruimte kun je offline een beleving neerzetten. Stuur een cadeau of kaartje op of zorg dat je zichtbaar bent op de plekken waar de doelgroep zich bevindt. Zorg dat je opvalt!

**Ben jij klaar voor de feestdagen?**

Je kunt je dus goed voorbereiden op de feestdagen, ook wanneer je een rustige periode tegemoet gaat. De kans is aanwezig dat de maatregelen worden aangescherpt, maar ook dan zijn er genoeg mogelijkheden om er een mooie decembermaand van te maken. We wensen je heel veel succes de komende periode.

Als we je kunnen helpen met extra werkkapitaal of om je overbruggingsperiode gemakkelijker te maken? Dan horen we dat graag. Je kunt een vrijblijvende **aanvraag starten via onze website** of contact opnemen door ons te bellen.