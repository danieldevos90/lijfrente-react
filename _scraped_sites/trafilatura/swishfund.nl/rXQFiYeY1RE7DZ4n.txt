---
title: Leverancierskrediet of direct lending? | Swishfund
author: Merel Nijland Marketeer
url: https://www.swishfund.nl/blog/leverancierskrediet-of-direct-lending
hostname: swishfund.nl
description: Of je nu je bedrijf wilt helpen groeien of werkkapitaal nodig hebt om je cash flow op gang te houden, geld lenen is niet alleen iets wat bij zakendoen hoort. Het is ook een slimme keuze! Omdat het tegenwoordig moeilijk is om een financiering los te krijgen bij de bank, wordt er veel gebruik gemaakt van alternatieven zoals leverancierskrediet en direct lending.
sitename: swishfund.nl
date: 2021-05-09
---
# Leverancierskrediet of direct lending?

#### Merel Nijland

## Introductie

Of je nu je bedrijf wilt helpen groeien of werkkapitaal nodig hebt om je cash flow op gang te houden, geld lenen is niet alleen iets wat bij zakendoen hoort. Het is ook een slimme keuze! Omdat het tegenwoordig moeilijk is om een financiering los te krijgen bij de bank, wordt er veel gebruik gemaakt van alternatieven zoals leverancierskrediet en direct lending.

In dit blog bespreken we deze twee vormen van zakelijk lenen zodat jij kunt bepalen welke het beste bij jou en je business past.

### Wat is leverancierskrediet?

Leverancierskrediet wil zeggen dat je een korte tijd geld ‘leent’ bij een van je leveranciers. Je koopt bijvoorbeeld producten in in april, maar betaalt pas in juni. Deze vorm van financieren kan je helpen wanneer je in een korte tijd veel voorraad in moet kopen. Zo kun je snel schakelen als dat nodig is. Wel zo handig met de onvoorspelbaarheid van de corona-versoepelingen.

*Een voorbeeld: je koopt de nieuwe zomercollectie kleding in bij je leverancier á €5.000,-. Door het leverancierskrediet kun je de betaling een tijdje uitstellen. Soms vragen leveranciers daar een kleine rentevergoeding voor. Bekijk altijd goed de voorwaarden van je leverancier(s).*

Het is tegenwoordig echter lastig om een leverancierskrediet te krijgen. En als je er al een afspraak over weet te maken, krijg je door de crisis te maken met voorwaarden die een stuk onaantrekkelijker zijn geworden. Leveranciers durven minder risico te nemen en zijn bang dat het bedrag niet terugkomt in deze onzekere tijden. Daarom zien we vaak dat zij bijvoorbeeld hun rentepercentages verhogen of werken met termijnen.

#### Voordelen van leverancierskrediet

**Je direct beschikbare geld komt niet in de knel:**doordat je niet direct hoeft te betalen kom je minder krap in het geld te zitten wat je direct kunt gebruiken (dat noemen we*liquiditeiten*).**Geen eigen vermogen nodig:**in het geval dat je sneller verkoopt dan dat je moet (terug)betalen, is er géén eigen vermogen nodig.**Flexibiliteit:**anders dan bij bijvoorbeeld de bank, zal het ‘krediet’ groter zijn naarmate je meer bestelt bij je leverancier. Een ander mooi voorbeeld is dat het mee kan bewegen met je omzet (20% van tevoren, 20% bij levering, 60% naderhand).

#### Nadelen van leverancierskrediet?

**Aangescherpte voorwaarden:**door de voortdurende crisis zijn veel leveranciers genoodzaakt om hun voorwaarden aan te scherpen. Zo worden er bijvoorbeeld hogere rentepercentages gerekend.**Afhankelijkheid:**als je een leverancier een groot deel laat financieren kan de afhankelijkheid te groot worden. Dat levert een probleem op op het moment dat de leverancier het krediet intrekt.**Verkopen die tegen kunnen vallen:**heb je een mindere periode? Dan is er ook minder geld om weer terug te betalen. Zo ontstaat er krapte in je liquiditeit.

### Wat is direct lending?

Direct lending is een vorm van financieren waarbij direct geld aan ondernemers wordt verstrekt, zonder tussenkomst van de bank. Je hebt vaak een stuk minder papierwerk nodig en het geld kan al binnen een paar dagen op je rekening staan. Wil je meer weten over direct lending? Lees dan dit blog.

#### Voordelen van direct lending

**Snelheid**: bij een alternatieve partij kun je het gewenste bedrag vaak al binnen enkele dagen op je rekening hebben.**Geen administratieve rompslomp:**je hoeft geen complete papierwinkel aan te leveren, enkele checks volstaan.**Meer mogelijkheden:**vaak is er meer maatwerk nodig en wordt er met jouw situatie meegedacht.**Pinafroming mogelijk:**een vast percentage van je pinomzet gebruiken om af te lossen is een eenvoudige manier van terugbetalen.**Klantvriendelijk:**waar bij banken vaak een ambtenarencultuur heerst, ben je bij alternatieve partijen géén nummertje.

#### Nadelen van direct lending?

**Rente:**de rente kan iets hoger zijn dan bij de bank, maar dit is afhankelijk van jouw risicoprofiel.

#### Wat is de juiste keuze voor jouw situatie?

Door de coronacrisis merken we dat de traditionele vormen van financieren opdrogen. Banken verkopen nee en leveranciers zijn genoodzaakt om aan de rem te trekken door hun voorwaarden aan te passen. De broekriem wordt overal aangehaald, maar jij wilt dóór.

We zien veel ondernemers dus uitkomen bij de mogelijkheden die **direct lending** biedt. Daardoor kun je slim inspelen op je situatie, zoals door het behalen van inkoopvoordeel door groot in te kopen of projecten voor te financieren. De mogelijkheden zijn eindeloos.

Swishfund is een voorbeeld van zo’n direct lender. Wij bieden ondernemers een aantrekkelijke alternatief voor bedrijfsfinanciering op de korte- en middellange termijn.

Wil jij zakelijk lenen? Ontdek direct wat jouw financiële mogelijkheden zijn en doe een aanvraag!