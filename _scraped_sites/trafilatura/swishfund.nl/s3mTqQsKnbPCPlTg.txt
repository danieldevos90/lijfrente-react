---
title: Grieks restaurant Taverna | Klanten | Swishfund
url: https://www.swishfund.nl/client/grieks-restaurant-taverna
hostname: swishfund.nl
description: Voor Chris was het ondernemerschap geen bewuste keuze, maar eerder een vanzelfsprekend pad. Als kind groeide hij op in het Griekse restaurant van zijn ouders. Hij stond al vroeg achter de bar, hielp in de bediening of keuken en leerde op jonge leeftijd wat het betekent om een zaak te runnen. “Het werd eigenlijk altijd verwacht dat ik het restaurant op een dag zou overnemen,” vertelt hij. “Een andere richting heb ik nooit concreet overwogen.”
sitename: swishfund.nl
date: 2025-01-01
---
# Traditie gaf me een startpunt, maar vernieuwing houdt me in beweging.

## Grieks restaurant Taverna

Voor Chris was het ondernemerschap geen bewuste keuze, maar eerder een vanzelfsprekend pad. Als kind groeide hij op in het Griekse restaurant van zijn ouders. Hij stond al vroeg achter de bar, hielp in de bediening of keuken en leerde op jonge leeftijd wat het betekent om een zaak te runnen. “Het werd eigenlijk altijd verwacht dat ik het restaurant op een dag zou overnemen,” vertelt hij. “Een andere richting heb ik nooit concreet overwogen.”

### The challenge

Om zijn restaurant te blijven vernieuwen, investeerde Chris in een aantal belangrijke upgrades: een nieuwe oven, een verbouwd terras en aanpassingen aan het interieur. Met hulp van de financiering via Swishfund kon hij deze vernieuwingen realiseren zonder zijn eigen buffers volledig aan te spreken. De flexibiliteit van automatische pinafroming gaf hem de ruimte om te investeren op het ritme van zijn omzet. Iiets wat voor Chris, in een seizoensgebonden sector als de horeca, van grote waarde is.

### The objectives

Chris’ doel is om zijn restaurant levendig en relevant te houden in een steeds veranderende horecamarkt. Hij wil een plek blijven bieden waar vaste gasten zich thuis voelen, maar ook nieuwe bezoekers verrast worden door kwaliteit en sfeer. Vernieuwing speelt daarin een sleutelrol.

Maar Chris werd niet alleen gevormd door zijn ouders. In zijn Griekse familie, waar veel neven en nichten ook een horecazaak runden, sprong één persoon eruit: zijn neef. “Mijn neef dacht vooruit, waar anderen vasthielden aan tradities. Hij introduceerde nieuwe gerechten, veranderde het interieur, durfde te vernieuwen. Dat heeft mij geïnspireerd om altijd naar de toekomst te blijven kijken.”

**Van familiezaak naar serieuze ondernemer**

Chris nam op jonge leeftijd het restaurant van zijn ouders over en bouwde het verder uit. Maar hij beperkte zich niet tot één locatie. In de loop der jaren runde hij meerdere horecazaken verspreid over Nederland, waaronder in Den Bosch en Noordwijk. Iedere zaak bracht nieuwe ervaringen, nieuwe lessen, en nieuwe mensen om zich heen.

Toch merkte hij dat hij uiteindelijk behoefte had aan focus en rust. Vandaag de dag runt Chris met veel plezier nog één zaak, in het hart van Utrecht** **aan de Oudegracht aan de Werf. En dat bevalt hem uitstekend. “Het is een fijne locatie, we hebben veel vaste klanten en het loopt goed. Hier kan ik al mijn energie kwijt zonder de druk van meerdere vestigingen. Dit voelt als de juiste balans.”

**Hoogte- en dieptepunten**

De reis als ondernemer kende, zoals bij velen, zowel pieken als dalen. Een van de hoogtepunten voor Chris waren de beginjaren, waarin alles nieuw was en hij alle ruimte had om zijn eigen koers te bepalen. Maar de zwaarste periode was ongetwijfeld tijdens de coronapandemie. “We moesten onze deuren sluiten, mensen gingen met de strenge regels niet meer uiteten en de Thuisbezorgd bestellingen waren minimaal. Terwijl de snackbar op de hoek topomzet draaide, moesten wij onze financiële buffers aanspreken om het hoofd boven water te houden.”

De onzekerheid was groot. Niemand wist hoe lang het zou duren. Toch verloor Chris nooit de hoop. Zodra het weer het toeliet, zette hij alles op alles om zijn terras volledig open te gooien en zo weer gasten te kunnen ontvangen. “Dat gaf ons ademruimte. Die zomer hielp ons erdoorheen. Zeker omdat wij een vrij groot terras hebben was dat heel erg fijn.”

Die moeilijke periode bevestigde voor Chris iets wat hij diep vanbinnen al wist: als ondernemer moet je vooruit blijven kijken. “Ik heb nooit gewerkt met het idee om te sparen en terug te keren naar Griekenland. Ik wilde hier iets opbouwen, iets duurzaams.”

**Een sterk team als fundament**

Chris runt zijn zaak niet alleen. Zijn team speelt een essentiële rol in het succes van het restaurant. “Je kunt dit werk niet in je eentje doen. Het is keihard werken, vaak zeven dagen per week. Daarom is het belangrijk dat je mensen om je heen hebt die je kunt vertrouwen.”

Hij streeft naar een balans tussen leidinggeven en vrijheid bieden. “Soms moet je dingen door de vingers zien, werknemers waarderen dat. Goede medewerkers zijn schaars, dus ik probeer ze vast te houden door eerlijk, betrokken en menselijk te blijven.”

**Slim financieren op het ritme van je kassa**

Toen Chris op zoek ging naar financiering om te blijven investeren in zijn restaurant, kwam hij al snel bij Swishfund** **terecht. Wat hem vooral aansprak, was de **automatische pinafroming**. “Dat betekent dat ik in drukke weken met hogere omzet meer aflos, en in rustigere weken juist minder. Die flexibiliteit is ontzettend prettig, zeker in een sector die zo seizoensgebonden is als de horeca.”

Dankzij de financiering van Swishfund kon Chris belangrijke investeringen doen: een nieuwe oven, een verbouwd terras en aanpassingen aan het interieur. “Dat soort upgrades kosten veel geld. Zonder financiering zou ik telkens mijn eigen buffer moeten aanspreken. Nu kan ik blijven vernieuwen én de kosten geleidelijk terugbetalen.”

Ook over het aanvraagproces is Chris erg positief. “Alles wordt snel geregeld en het geld heb ik vaak binnen hele korte tijd op mijn rekening. Wat ik daarnaast vooral waardeer is het persoonlijke contact. Mijn accountmanager Willem kent mijn zaak, weet hoe ik werk en denkt echt mee. Dat maakt een wereld van verschil.”

**Vooruitkijken naar de volgende fase**

Na 36 jaar in de horeca, waarin hij vrijwel altijd zeven dagen per week werkte, begint Chris af en toe na te denken over wat de toekomst nog brengt. “Ik ben nog niet klaar, maar ik kan me voorstellen dat ik het over vijf tot tien jaar rustiger aan wil doen. Misschien het stokje doorgeven of verkopen. Voor nu zit ik hier op mijn plek, en ben ik tevreden met waar ik sta.”


Bezoek hier de website van Grieks restaurant Taverna

## Swishfund in cijfers

Wij willen ondernemers met ons digitale platform het meest aantrekkelijke alternatief bieden voor bedrijfsfinanciering op korte- en middellange termijn.

###### gefinancieerd

###### businesses

###### leningen uitgegeven

###### Trustpilot

## Wij hebben al 7000+ ondernemers geholpen

Wij zijn erkend MKB-financier en daar zijn we trots op!