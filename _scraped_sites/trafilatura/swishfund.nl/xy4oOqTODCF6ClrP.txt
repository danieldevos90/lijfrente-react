---
title: 6 Tips om je cashflow te verbeteren | Swishfund
author: Merel Nijland Marketeer
url: https://www.swishfund.nl/blog/6-tips-om-je-cashflow-te-verbeteren
hostname: swishfund.nl
description: Er zijn verschillende redenen waarom je de cashflow van je bedrijf wil verbeteren. Misschien wil je een investering doen? Of heb je liever een buffer om eventuele tegenslagen te kunnen opvangen? Wat de reden dan ook is, met deze tips kan jij de cashflow van het bedrijf verbeteren.
sitename: swishfund.nl
date: 2022-07-10
---
# 6 Tips om je cashflow te verbeteren

#### Merel Nijland

## Introductie

Er zijn verschillende redenen waarom je de cashflow van je bedrijf wil verbeteren. Misschien wil je een investering doen? Of heb je liever een buffer om eventuele tegenslagen te kunnen opvangen? Wat de reden dan ook is, met deze tips kan jij de cashflow van het bedrijf verbeteren.

**Wat is cashflow?**

Als ondernemer moet je weten dat je cashflow anders berekent wordt dan je winst. Bij cashflow bereken je het verschil tussen inkomsten en uitgaven op je zakelijke rekening, terwijl je bij winst moet kijken het verschil tussen omzet en kosten. Vaak wordt cashflow uitgedrukt over een bepaalde periode, zoals een maand of een jaar.

**Negatieve cashflow vs positieve cashflow**

Wat is nu het verschil tussen een positieve en een negatieve cashflow? Bij een positieve cashflow komt er meer geld binnen dan er uit gaat. Hierdoor heb je voldoende financiële ruimte om aan betalingsverplichtingen te voldoen. Bijvoorbeeld het betalen van rekeningen of salarissen van je medewerkers. Terwijl dit precies het tegenovergestelde is bij een negatieve cashflow. Het is daarom belangrijk dat je goed inzicht hebt in je cashflow. Hieronder bespreken we zes tips waarmee jij de cashflow van jouw bedrijf kan verbeteren.

**Ontvangsten verhogen**

Elke euro die binnenkomt is van invloed op je cashflow. Hoe kan je er voor zorgen dat je cashflow verbetert? Het verhogen van je ontvangsten is van essentieel belang. Je kan bijvoorbeeld het aantal klanten of opdrachten verhogen door een nieuwe manier van marketing in te zetten.

Het is ook belangrijk om er voor te zorgen dat je klanten op tijd de facturen betalen. Soms moet je een betalingsherinnering sturen, omdat een klant een factuur niet heeft betaald. Tegelijkertijd kan je ook denken aan speciale acties. Geef bijvoorbeeld korting op de volgende factuur, wanneer ze de huidige factuur binnen een week betalen. Zo voorkom je namelijk dat facturen te laat of niet worden betaald.

**Debiteurenbeheer**

Naast het aansporen tot een tijdige betaling zijn er nog een aantal mogelijkheden waarmee je de cashflow kan verbeteren. Zo brengt ook debiteurenbeheer voordelen met zich mee. Door goed inzichtelijk te hebben wanneer elke klant moet betalen, maak je het voor jezelf makkelijker om overzicht te bewaren en uitstaande facturen op te volgen. Je zou snel betalende klanten kunnen belonen door bijvoorbeeld korting te geven op een volgende factuur, wanneer ze binnen een week of (gedeeltelijk) vooruit betalen.

Kies bij lang lopende projecten voor tussentijdse facturatie. Hiermee verhoog je de factuurfrequentie van bijvoorbeeld één keer in de maand, naar elke twee weken of zelfs wekelijks. Wat betreft de betaling zelf, maak het zo makkelijk mogelijk voor je klanten. Door meerdere betaalmogelijkheden aan te bieden kan je de drempel tot betaling verlagen. Kies voor een digitaal betaalverzoek als iDEAL of bied de mogelijkheid om met creditcard te betalen. Zo maak je het voor je klanten gemakkelijker en sneller om te betalen.

**Cashflow overzicht**

Het controleren van je uitgaven is een effectieve manier om je cashflow op orde te krijgen. Het is belangrijk om te weten hoe je cashflow ervoor staat, maar nog belangrijker is het om te weten hoe dit in de toekomst gaat zijn.

Met een cashflow prognose of overzicht kun je berekenen hoeveel geld je nodig hebt om aan je betalingsverplichtingen te voldoen. Zo heb je een goed overzicht van wat je moet betalen aan bijvoorbeeld huur en salarissen. Je kunt dit heel eenvoudig in Excel realiseren.

**Crediteurenbeheer**

Crediteurenbeheer is simpelweg een overzicht van je inkoopfacturen bij je leveranciers. Om je cashflow te verbeteren, zou je kunnen kijken of je een betaalafspraak kan maken met je leveranciers. Een betaalafspraak kan zijn dat je pas betaalt wanneer een product is verkocht of dat je kan onderhandelen over de inkoopprijs.

Om te weten met wie je een betaalafspraak kan maken, is het handig om een betaalplanning te realiseren. Dan heb je precies voor ogen welke uitgaven als eerste betaald moeten worden. Denk hierbij aan belangrijke leveranciers of salarissen van medewerkers. Dit zorgt ervoor dat je voldoende inkomsten behoudt voor belangrijke betalingen.

**Consignatie**

Consignatie kan je zien als slim inkopen doen, denk hierbij aan het maken van een afspraak waarbij je pas betaalt na verkoop van het product. Door slim in te kopen kan je de voorraad optimaliseren en zorg je voor voldoende voorraad zonder ruimte te verspillen. Dit kan resulteren in minder extra kosten aan energie of verzekeringen voor je magazijn.

Ga eens het gesprek aan met je leveranciers. Mogelijk kunnen zij flexibiliteit bieden door direct aan de klant te leveren, hierdoor bespaar je op je voorraad en eventuele bezorgtijd – en kosten.

**Grip op je cashflow**

Als laatste kan je eenvoudig grip houden op je cashflow, door elke dag of minimaal twee keer per week een verslag te laten doen van je kaspositie. Kijk naar alle inkomsten en uitgaven in die periode en maak de balans op. Heb je een positieve cashflow? Goed bezig, hopelijk hebben onze tips je nog wijzer gemaakt. Zie je toch een verschuiving, trek dan gelijk aan de bel. Pak je overzicht erbij en kijk wat je eventueel kan veranderen. Zo blijf je niet achter de feiten aan lopen.

Zit hier niks bij voor je, bekijk dan de 9 tips om je cashflow te verbeteren. Wie weet vind je daar dé oplossing waarmee jij, jouw bedrijf weer in een goede flow kan krijgen.

**Zakelijke lening: eenvoudig en snel aangevraagd**

Benieuwd naar meer tips om je cashflow te verbetreWil je toch liever iets minder gedoe hebben en de tijdelijke tekorten oplossen? Bij Swishfund kun je eenvoudig en snel een zakelijke lening afsluiten. Hiermee kun je bijvoorbeeld je voorraad optimaliseren of investeren in personeel of een systeem voor debiteurenbeheer. Ben je benieuwd naar de mogelijkheden? Neem een kijkje op onze pagina over een zakelijke lening.