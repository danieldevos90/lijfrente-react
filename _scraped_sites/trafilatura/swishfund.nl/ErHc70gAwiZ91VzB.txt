---
title: Is mijn bedrijf kredietwaardig? | Swishfund
author: Merel Nijland Marketeer
url: https://www.swishfund.nl/blog/is-mijn-bedrijf-kredietwaardig
hostname: swishfund.nl
description: Investeren en ondernemen zijn altijd met elkaar verbonden. Denk aan het investeren in nieuw personeel en nieuwe werkmaterialen om het werk goed uit te kunnen voeren. Maar ook het inkopen van een nieuw assortiment of het ontwikkelen van een nieuw product horen bij het laten groeien van je bedrijf. Helaas heeft niet iedere ondernemer genoeg werkkapitaal om de investeringen zelf te financieren, dus gaan ze op zoek naar een financiering. Dan is het goed om te weten hoe kredietwaardig jouw bedrijf is, dat wordt vaak vergeten. Na het lezen van dit artikel weet je of jij kredietwaardig genoeg bent voor een zakelijke lening.
sitename: swishfund.nl
date: 2022-02-27
---
# Is mijn bedrijf kredietwaardig?

#### Merel Nijland

## Introductie

Investeren en ondernemen zijn altijd met elkaar verbonden. Denk aan het investeren in nieuw personeel en nieuwe werkmaterialen om het werk goed uit te kunnen voeren. Maar ook het inkopen van een nieuw assortiment of het ontwikkelen van een nieuw product horen bij het laten groeien van je bedrijf. Helaas heeft niet iedere ondernemer genoeg werkkapitaal om de investeringen zelf te financieren, dus gaan ze op zoek naar een financiering. Dan is het goed om te weten hoe kredietwaardig jouw bedrijf is, dat wordt vaak vergeten. Na het lezen van dit artikel weet je of jij kredietwaardig genoeg bent voor een zakelijke lening.

## Wat is kredietwaardigheid?

Letterlijk betekent het dat je geschikt bent om in aanmerking te komen voor een krediet. Wanneer ben je dan, als bedrijf, geschikt? Als je aan al je financiële verplichtingen kunt voldoen en dit ook daadwerkelijk doet. De term kredietwaardig wordt voornamelijk gebruikt door financiers.

## Waarom is kredietwaardigheid belangrijk?

Niet alleen voor financiers is de kredietwaardigheid van een bedrijf belangrijk. Het is ook goed om zelf te weten of je bedrijf kredietwaardig is. Hiermee weet je of **je bedrijf financieel gezond** is en kun je zelf al redelijk inschatten of je in aanmerking komt voor een financiering.

Het is ook fijn als je zaken wil doen met andere ondernemers dat je kunt aantonen dat je een financieel stabiel bedrijf hebt. Dat zou je zelf ook van een ondernemer willen weten voordat je met hem of haar in zee gaat.

De belangrijke functie van kredietwaardigheid kunnen we ook op een hoger niveau bekijken. Als we kijken naar alle bedrijven in Nederland kunnen we daaruit concluderen wat de economische staat is. Neemt de kredietwaardigheid van het totaal af? Dan kan de economie in zwaar weer komen.

## Is mijn bedrijf kredietwaardig?

Om erachter te komen of je bedrijf kredietwaardig (financieel gezond) is, zijn er vier belangrijke aspecten die je een goede indicatie geven.

**Winstgevendheid:**

Hoeveel brengen jouw investeringen op? Hoe hoger het winstpercentage is, hoe beter dit is voor jouw kredietwaardigheid. We noemen dit ook wel **rentabiliteit**.

**Openstaande leningen en schulden:**

Wanneer je openstaande leningen en/of schulden hebt, daalt de terugbetalingscapaciteit. Hoe lager die capaciteit is, hoe nadeliger dit is voor de kredietwaardigheid.

**BKR-registratie:**

Het is als ondernemer bijna onmogelijk om geen BKR-registratie te hebben. Wanneer je een leasecontract, telefoonabonnement of ander krediet hebt, heb je een registratie. Dit heeft in de meeste gevallen niet direct invloed op de kredietwaardigheid. Het is belangrijk om een niet negatieve registratie hebben. Dit betekent dat je je krediet netjes afbetaalt. Deze registratie blijft staan tot 5 jaar na het volledig afbetalen van de lening en/of krediet.

**Cashflow:**

Een goede cashflow laat zien dat er meer inkomsten zijn dan uitgaven. Hierdoor is er meer ruimte om je financiering terug te betalen. Daarnaast is de stabiliteit van je cashflow ook belangrijk. Zitten er veel schommelingen in? Dan kan dit een nadelig effect hebben op de kredietwaardigheid.

## Dit kun je doen om je kredietwaardigheid te verbeteren!

Zijn er nog een aantal verbeterpunten na het lezen van de belangrijke aspecten? Dat is helemaal niet erg. We helpen je graag een stuk op weg met een aantal* todo’s *om je kredietwaardigheid te verbeteren.

- Zo min mogelijk openstaande leningen
- Als je openstaande leningen hebt, zorg dan dat je deze netjes afbetaald
- Winsten verhogen
- Kosten verminderen
- Klanten zo snel mogelijk laten betalen

## Hoe kredietwaardig moet je bedrijf zijn voor een zakelijke lening?

Het antwoord op deze vraag klinkt misschien makkelijk. Wanneer je een winstgevend bedrijf hebt, met weinig tot geen openstaande schulden, geen negatieve BKR-registratie en een stabiele cashflow ben je kredietwaardig. Dus kom je in aanmerking voor een bedrijfslening. **Toch ligt het échte antwoord wat genuanceerder.**

Swishfund beoordeelt je aanvraag op basis van je banktransacties van de afgelopen 12 maanden. En deze hoeven écht niet perfect te zijn. Zolang je een goede, helder uitleg kunt geven en wij potentie zien in jou en je bedrijf zijn er genoeg kansen om in aanmerking te komen. We streven ernaar zo veel mogelijk ondernemers te kunnen voorzien van een lening.

Het aanvragen van een zakelijke lening is volledig vrijblijvend en duurt slechts 10 minuten. Binnen 24 uur weet je wat de mogelijkheden zijn en als alle documentatie snel aangeleverd wordt kunnen we de lening binnen 3 dagen uitkeren. **Start nu je aanvraag!**