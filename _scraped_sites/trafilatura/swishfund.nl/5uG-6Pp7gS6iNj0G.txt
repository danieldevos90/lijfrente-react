---
title: Wat is het verschil tussen direct lending en factoring? | Swishfund
author: Merel Nijland
url: https://www.swishfund.nl/blog/wat-is-het-verschil-tussen-direct-lending-en-factoring
hostname: swishfund.nl
description: Steeds meer bedrijven maken gebruik van factoring, om zo de cashflow gezond te houden en de liquiditeit te versterken. Maar wat is factoring precies en is het voor iedereen geschikt? En wat is het verschil tussen direct lending en factoring? In dit blog vertellen we je alles over de verschillen tussen factoring en direct lending, maar ook welke lening het meest geschikt is.
sitename: swishfund.nl
date: 2022-03-13
---
# Wat is het verschil tussen direct lending en factoring?

#### Merel

## Introductie

Steeds meer bedrijven maken gebruik van factoring, om zo de cashflow gezond te houden en de liquiditeit te versterken. Maar wat is factoring precies en is het voor iedereen geschikt? En wat is het verschil tussen direct lending en factoring? In dit blog vertellen we je alles over de verschillen tussen factoring en direct lending, maar ook welke lening het meest geschikt is.

Bijna 20 procent van de MKB-bedrijven hebben behoefte aan een externe financiering, blijkt uit de financieringsmonitor 2021 van het Central Bureau voor de Statistiek (CBS). Wat de beste manier is om te financieren, is voor ieder bedrijf anders. Zo is factoring niet geschikt voor elke onderneming. Bijvoorbeeld omdat een product of dienst eerst geleverd moet zijn, voordat je betaald krijgt. In deze blog leggen daarom uit wat het verschil is tussen factoring en direct lending,

**Wat is factoring?**

Factoring is kort gezegd een bedrijf die jouw facturen ontvangt en voorschiet. Je facturen worden in dit geval direct aan je uitbetaald door het factoringbedrijf. De factoringmaatschappij factureert vervolgens aan jouw eindklant. Aan factoring zijn kosten verbonden. Over het algemeen gaat het hierbij om circa 2 tot 5 procent van het factuurbedrag. Een aantal voordelen van factoring zijn:

**Je beschikt meteen over je geld**– gemiddeld duurt het 40 dagen voordat facturen worden betaald. Geld dat nog niet binnen is, kan niet worden gebruikt om te investeren. Bij factoring worden je facturen doorgaans binnen 24 uur betaald.**Geen last van wanbetalers**– je krijgt de factuur direct betaald.**Tijdbesparing**– je kunt tijd en energie besparen, doordat je niet meer bezig hoef te zijn met het debiteurenbeheer**.**

**Nadelen factoring**

Naast de voordelen van factoring, zijn er ook nadelen. Zo vindt niet iedereen het fijn om de controle uit handen te geven. Voor je eindklanten kan het ook raar zijn. Bijvoorbeeld als zij voor de betaling ineens worden benaderd door een vreemde partij. Als een goede klant van jou het even moeilijk heeft, kan het factoringbedrijf anders op reageren dan hoe jij het zou oplossen. Houd er daarom rekening mee dat jij hier verder geen invloed meer op hebt.

Het grootste nadeel van factoring (en de reden dat het niet voor iedereen even geschikt is) is, dat de facturen alleen kunnen worden ingediend voor geleverde producten en voltooide diensten. Vooraf financieren is dus niet mogelijk.

**Soorten factoring**

Er zijn verschillende soorten factoring. De meest voorkomende vormen zijn traditionele factoring en American factoring. Bij traditionele factoring verkoop jij je facturen aan een factoringmaatschappij. Je ontvangt hiervoor een vooruitbetaling in de vorm van een krediet. Het gehele debiteurenbestand wordt hierbij uit handen genomen. Bij American factoring bepaal je zelf welke facturen je wil uitbesteden en welke niet. Zo blijf je flexibel en behoud je ook een stukje controle. Wel zijn de kosten voor deze vorm van factoring in verhouding hoger. Traditionele factoring is daarom de goedkoopste vorm van factoring.

**Is factoring voor iedereen geschikt?**

Bij factoring krijg je pas betaald als je de factuur hebt verstuurd. Deze facturen moeten gebaseerd zijn op afgeleverde producten en/of afgeronde diensten. Houd er rekening mee dat factoring pas geschikt is als jouw diensten zijn afgerond. Dit geldt ook voor producten. Wanneer jouw producten nog niet afgeleverd zijn, kun je nog geen voorschot krijgen om de facturen te betalen.

Om een voorbeeld te noemen: als een bouwbedrijf 20.000 euro nodig heeft om te investeren in materiaal, dan is het op basis van factoring niet mogelijk. Je kunt namelijk nog geen factuur opstellen voor de geleverde diensten, omdat het project nog niet is afgerond. Als je naast inkoop en materiaal wil investeren in groei of marketing, kun je in zo’n geval beter kiezen voor een lening.

**Wat is direct lending?**

Direct lending is een zakelijke lening zonder tussenkomst van een bank. Een groot verschil tussen direct lending en lenen van de bank is, dat je bij direct lending snel over je geld beschikt en dat er minder administratieve input wordt verlangd. Er wordt bij een directe lening vooral gekeken naar de actuele status van je bedrijf en de ontwikkeling binnen de markt. Dit is ook een belangrijk verschil tussen geld lenen bij de bank en factoring.

Een factoringbedrijf kijkt in de regel ook meer naar de huidige situatie en debiteuren, in plaats van de destijdse behaalde resultaten. Voor zowel factoring als direct lending dient je bedrijf een Nederlands identiteit te hebben. Maar wat zijn nou de verschillen tussen direct lending en factoring?

**Factoring vs direct lending: de verschillen**

Eén van de grootste verschillen tussen direct lending en factoring is, dat je bij factoring eigenlijk geen geld leent. Je besteed als het ware jouw facturen en betaling daarvan uit aan externe partijen. Er is bij factoring dan ook geen sprake van onderpand: de uitstaande factuur vervult dan de rol van onderpand. Een direct lender vraagt in de regel wel om een onderpand, maar wel in mindere mate dan een bank doet.

In tegenstelling tot factoring, gaat het bij direct lending om een eenmalige transactie. Factoring is een doorlopend proces. Bij direct lending kun je daarnaast gebruik maken van een financiering, voordat je de producten of diensten hebt geleverd. Dit maakt direct lending ideaal als je wil voorfinancieren. Over het algemeen kun je beter kiezen voor een zakelijke lening, als je wil investeren in activa.