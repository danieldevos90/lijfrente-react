---
title: De 5 trends voor ondernemers in 2021 | Swishfund
author: Merel Nijland Marketeer
url: https://www.swishfund.nl/blog/de-5-trends-voor-ondernemers-in-2021
hostname: swishfund.nl
description: Ondernemend Nederland laat 2020 achter zich en gaat zich voorzichtig richten op 2021. Na een moeilijk jaar met issues zoals de coronacrisis en de stikstofproblematiek zal dit jaar nog niet eenvoudig worden. Er zijn echter nog steeds kansen om te pakken! Het is alleen zaak om die kansen te zien én te grijpen. Daarom lichten we in dit blog de 5 trends toe voor dit jaar, om jouw onderneming een vliegende start te geven.
sitename: swishfund.nl
date: 2021-01-03
---
# De 5 trends voor ondernemers in 2021

#### Merel Nijland

## Introductie

Ondernemend Nederland laat 2020 achter zich en gaat zich voorzichtig richten op 2021. Na een moeilijk jaar met issues zoals de coronacrisis en de stikstofproblematiek zal dit jaar nog niet eenvoudig worden. Er zijn echter nog steeds kansen om te pakken! Het is alleen zaak om die kansen te zien én te grijpen. Daarom lichten we in dit blog de 5 trends toe voor dit jaar, om jouw onderneming een vliegende start te geven.

#### Trend 1: online diensten aanbieden

Een positief aspect van de huidige situatie is dat we volledig online kunnen werken. Zorg dat je een dienst online kunt leveren, zodat je snel op kunt schalen als dat nodig is. Doe je dit goed? Dan kun je van 2021 écht jouw jaar maken. We zagen namelijk door de massale en langdurige sluiting van fysieke winkels, dat shoppers uitwijken naar het online kanaal. Deze trend zal zich in 2021 onvermoeid voortzetten. Elke ondernemer heeft dit jaar dus een digitale skillset nodig.

Ook voor deze trend geldt: je moet je klanten blijven volgen en eigenlijk steeds net een stap voor zijn. Kijk eens of je je producten en/of diensten aan kunt bieden op online marktplaatsen zoals bol.com. Maar met name platformen die zich op een speciale consumenten- of productgroep richten zijn dit jaar interessant.

Produceer je bijvoorbeeld kwalitatieve, natuurlijke voedingsmiddelen? Dan kun je een deal maken met AH, maar je kunt ook kijken naar het platform Crisp. Een ander goed voorbeeld zijn de personal trainers die online platforms en video’s zijn gaan ontwikkelen, zodat hun klanten thuis konden blijven sporten.

Kortom: blijf onderzoekend, vernieuwend en zorg dat de basis van je onderneming strak staat.

#### Trend 2: alternatieve financieringen

Alternatieve vormen van financiering hebben de laatste jaren een snelle groei doorgemaakt, een trend die in 2021 nog meer omhoog zal schieten. Ze zijn steeds meer relevant geworden voor de financiering van het midden- en kleinbedrijf.

Er zijn diverse redenen te bedenken waarom ondernemers soms een extra steuntje in de rug nodig hebben: groeien, investeren, uitbreiden, concurrentie aangaan en het grijpen van kansen. Ga je naar de bank om een financiering aan te vragen? Dan moet je er rekening mee houden dat er voor hen veel overwegingen zijn om je aanvraag af te keuren, zeker nu.

Daarom zien we veel bedrijven uitwijken naar alternatieve financieringen. Zo kunnen zij niet alleen overleven, maar zelfs ook investeren om groei dit jaar mogelijk te maken.

#### Trend 3: thuiswerken wordt ingeburgerd

Waar veel bedrijven voorheen terughoudend waren met betrekking tot thuiswerken, hebben we tijdens de crisis laten zien dat dit prima werkt. De arbeidsproductie is zelfs toegenomen! Technologie als Zoom en Google Hangouts maakt het makkelijk om met elkaar te overleggen.

Mensen blijken graag thuis te werken. Alleen het persoonlijke aspect wordt nu gemist, dus zullen we in 2021 een hybride constructie zien ontstaan: deels vanuit huis, deels vanuit kantoor. Dat betekent voor jou dat er minder kantoorruimte nodig is en de kantoorkosten zullen dalen. Kijk waar je kunt snijden in voorzieningen en bespaar maandelijks geld.

#### Trend 4: werk datagedreven

De digitale laag die over de fysieke wereld heen ligt, levert een schat aan data op. Deze data kun je gebruiken om je bedrijf zo te optimaliseren dat je je klanten nog beter van dienst bent. En dát is key in 2021. Maak vragen zoals ‘hoe verzamel ik data?’, ‘wat kan ik met mijn data?’ en ‘hoe analyseer ik de data?’ onderdeel van je bedrijfsstrategie.

Het is een goed idee om samen te werken met andere bedrijven. Als we bijvoorbeeld kijken naar innovaties in de horeca waarbij horecaondernemers en producenten samenwerken, zien we dat zij heel mooi hun kennis bundelen. Zo is er bijvoorbeeld het platform ‘Support Your Locals’ ontstaan waarop particulieren online hun producten kunnen bestellen. Hoe kun jij je kennis en expertise breder beschikbaar maken?

#### Tip 5: zet in op thuisbeveiliging

Met het blijven van het thuiswerken wordt ook de noodzaak voor beveiliging hoger dan het ooit was. Thuisnetwerken zijn namelijk vaak vele malen minder goed beveiligd dan die van kantoren.

In 2021 zal informatiebeveiliging dan ook een normaal onderdeel van ons leven worden. Internetcriminelen worden namelijk steeds gehaaider, en kijken niet vaak niet eens met wat voor bedrijf ze te maken hebben. Gebruik een wachtwoordkluis, stel 2-staps identificatie in, update je systemen en segmenteer je netwerk. Dit zijn dingen die je relatief eenvoudig zelf kunt, maar het loont je om je te laten adviseren. Zo minimaliseer je het risico dat je hele bedrijf ooit plat komt te liggen door lastige ransomware.

Benieuwd wat wij voor jou kunnen betekenen in 2021? Neem dan contact op via 085 064 4111. Onze adviseurs staan je graag te woord.