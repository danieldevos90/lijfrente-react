---
title: Liquiditeitsbegroting; maak je financiële toekomst inzichtelijk | Swishfund
author: Merel Nijland Marketeer
url: https://www.swishfund.nl/blog/liquiditeitsbegroting-maak-je-financiele-toekomst-inzichtelijk
hostname: swishfund.nl
description: Liquiditeit gaat over de mate waarin je bedrijf in staat is om alle rekeningen te betalen. Een goede liquiditeit is nodig als je de volgende stap wil zetten met je bedrijf. Om dit inzichtelijk te krijgen maak je een liquiditeitsbegroting. Dit is gelijk een prognose voor de toekomst. Met dit artikel heb je in no-time inzicht in de financiële toekomst van je bedrijf.
sitename: swishfund.nl
date: 2021-12-26
---
# Liquiditeitsbegroting; maak je financiële toekomst inzichtelijk

#### Merel Nijland

## Introductie

Liquiditeit gaat over de mate waarin je bedrijf in staat is om alle rekeningen te betalen. Een goede liquiditeit is nodig als je de volgende stap wil zetten met je bedrijf. Om dit inzichtelijk te krijgen maak je een liquiditeitsbegroting. Dit is gelijk een prognose voor de toekomst. Met dit artikel heb je in no-time inzicht in de financiële toekomst van je bedrijf.

**Wat is een liquiditeitsbegroting?**

Een liquiditeitsbegroting geeft je de mogelijkheid om inzicht te krijgen in de financiële toekomst van je bedrijf. Het is een onderdeel van het financiële plan, wat weer onderdeel is van je businessplan.

Met deze begroting laat je zien wat de verwachting is als het gaat om inkomsten en uitgaven. En het laat zien hoeveel je onder aan de streep overhoudt of juist te kort komt. Door dit vooraf inzichtelijk te maken, weet je wanneer je actie moet ondernemen.

**De voordelen van een liquiditeitsbegroting:**

- Je kunt op tijd bijsturen als het nodig is.
- Je hebt inzicht in de toekomst en kunt daardoor slimme keuzes maken voor de groei van je bedrijf.
- Wanneer je wilt investeren heb je al vooraf inzichtelijk of dit mogelijk is.
- Bij het aanvragen van een financiering is het fijn als je kunt aantonen wat de prognose is. Bij een bancaire financiering is het noodzakelijk om deze begroting aan te leveren.

**Onderdeel van je financiële gezondheid**

De liquiditeit is slechts één onderdeel van je financiële gezondheid. De volledige financiële gezondheid is veel breder. Het wordt vanuit verschillende aspecten van je bedrijf bekeken. Weet jij of jouw bedrijf financieel gezond is? We hebben een artikel geschreven met **vijf signalen van een gezond bedrijf**. Hoeveel signalen zijn toepasbaar op jouw bedrijf?

**Hoe maak je een liquiditeitsbegroting?**

De begroting gaat over het cashgeld binnen je bedrijf. Het is een overzicht van de verwachte inkomsten en uitgaven. In een paar stappen kun je de liquiditeitsbegroting maken.

- Bepaal het beginsaldo van je zakelijke rekeningen op de 1e van de maand.
- Zet de kosten en uitgaven, per maand, onder elkaar.
- Het eindsaldo bereken je door de inkomsten bij het beginsaldo op te tellen en de uitgaven hier vanaf te trekken.
- Je weet nu precies waar er ruimte is om te investeren of waar je te kort komt.
- Weet je wanneer er een liquiditeitsbehoefte is? Zorg dat je op zoek gaat naar de juiste financiering.


**Voorbeeld van een liquiditeitsbegroting**

In dit voorbeeld zie je dat er, ondanks een negatief resultaat in april en mei, voldoende liquiditeit is. Het is natuurlijk goed om te kijken hoe de verwachting de maanden erna is. Het kan zijn dat je dit geld nodig hebt om te compenseren. Maar als dit niet het geval is, dan heb je ruimte om te gaan investeren.

Wil je in juni een belangrijke investering doen en weet je dat je daarvoor meer liquide middelen nodig hebt? Dan kun je een aantal dingen doen:

- De uitgaven verminderen
- De inkomsten verhogen
- Aanvullende financiering aanvragen

**Liquiditeit vergroten met financiering?**

Is het niet mogelijk om de uitgaven te verminderen of lukt het niet om meer inkomsten binnen te halen? Dan is de volgende stap een aanvullende financiering vinden. Door extra werkkapitaal te financieren heb je de mogelijkheid om te investeren. Waardoor je bedrijf sneller kan groeien.

Meer weten over een zakelijke lening bij Swishfund? Op **deze pagina lees je precies hoe het werkt** en waar je bedrijf minimaal aan moet voldoen. Heb je vragen of zijn er onduidelijkheden? Dan kun je ons bellen of mailen, we helpen je graag verder!