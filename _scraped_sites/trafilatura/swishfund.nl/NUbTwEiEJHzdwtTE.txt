---
title: Wat is het verschil tussen direct lending en een banklening? | Swishfund
author: Merel Nijland Marketeer
url: https://www.swishfund.nl/blog/wat-is-het-verschil-tussen-direct-lending-en-een-banklening
hostname: swishfund.nl
description: De manier waarop kleine en middelgrote ondernemers een financiering kunnen krijgen verandert razendsnel. Dat heeft te maken met de (steeds) strengere eisen van de bank, ooit dé plek waar je heen ging voor een zakelijke lening. Daardoor duiken steeds meer alternatieven op. Onder andere het zogenaamde ‘direct lending’. In dit blog bespreken we wat het verschil is tussen een banklening en het snelle direct lending.
sitename: swishfund.nl
date: 2021-06-06
---
# Wat is het verschil tussen direct lending en een banklening?

#### Merel Nijland

## Introductie

De manier waarop kleine en middelgrote ondernemers een financiering kunnen krijgen verandert razendsnel. Dat heeft te maken met de (steeds) strengere eisen van de bank, ooit dé plek waar je heen ging voor een zakelijke lening. Daardoor duiken steeds meer alternatieven op. Onder andere het zogenaamde ‘direct lending’. In dit blog bespreken we wat het verschil is tussen een banklening en het snelle direct lending.

### Hoe gaat direct lending in zijn werk?

Direct lending is kortgezegd een (zakelijke) lening zonder tussenkomst van de bank. Deze leningen worden uitgegeven door non-bancaire financiers. Dit zijn de zogenaamde fintech bedrijven. Met behulp van algoritmes beoordelen ze de aanvraag en bijbehorende kosten. Direct lending heeft minder (hoge) eisen dan de bank. Hierdoor is het voor meer ondernemers mogelijk om een financiering te krijgen.

Lees ook het blog: **wat is direct lending?**

Direct lending partijen maken dus gebruik van algoritmes. Dit is ook om zakelijk lenen eenvoudiger te maken. Dat klinkt wat technisch, maar dit wil zeggen dat je gemakkelijk online een aanvraag doet zonder stapels papierwerk.

Je hebt alleen het overzicht van de zakelijke banktransacties nodig. Vervolgens wordt je aanvraag razendsnel beoordeeld. Het geld staat binnen een aantal dagen op je rekening.

### Hoe gaat een banklening in zijn werk?

Bij de bank kun je eigenlijk niet (meer) terecht voor kleinere bedragen. Als je een groot bedrag wil lenen kun je er nog wel terecht voor een banklening. Die betaal je, uiteraard met rente, gespreid terug over een afgesproken periode. Dit is meestal een periode van 5 jaar of langer.

Om bij de bank een aanvraag te kunnen doen heb je veel verschillende documenten nodig. Ze willen natuurlijk weten met wie ze in zee gaan en er zeker van zijn dat ze hun geld terugkrijgen. Het proces is duurt lang en is ingewikkeld, eigenlijk niet meer van deze tijd. Na je aanvraag duurt het namelijk gerust nog enkele weken voordat je het geld op je rekening hebt staan. *Als* je dat al lukt, want **zakelijk lenen bij de bank wordt steeds moeilijker**…

**Wat zijn de verschillen tussen direct lending en een banklening?**

Nu je weet hoe direct lending en een lening bij de bank in elkaar zitten, gaan we naar de verschillen kijken. De vijf belangrijkste verschillen hebben we hieronder op een rij gezet.

**Snelheid**

Bij de bank kan het weken en soms wel maanden duren voordat je de lening hebt afgesloten. Bij een direct lender weet je na een dag of je aanvraag is goedgekeurd. Vervolgens heb je het bedrag met enkele werkdagen op je rekening staan. Door de snelle afhandeling kun je makkelijk schakelen en dus snel investeren.

**Minder administratie**

Bij de bank worden er veel document opgevraagd. Denk aan de winst- en verliesrekeningen, de balans van de afgelopen 2 jaar en de aangifte inkomstenbelasting. Maar ook vragen ze een prognose voor het komende jaar en de onderbouwing voor je investering. Alles om er zeker van te zijn dat je in staat bent de lening netjes terug te kunnen betalen. Kortom, de lijst die je moet aanleveren is lang.

De lijst die je aanlevert bij een direct lender, is minder lang. Zij kijken voornamelijk naar de recente historie, waarbij cashflow de belangrijkste maatstaf is. Dit wordt aangevuld met externe bronnen voor een compleet beeld. Je hoeft dus niet de hele papierwinkel aan te leveren. De hoeveelheid documenten heeft te maken met het type aanvraag en/of leenbedrag.

**Meer maatwerk mogelijk**

Door allerlei redenen hebben banken hun risicobeoordeling aan moeten scherpen. Ze zijn gebonden aan allerlei protocollen en strenge eisen. Direct lenders hebben minder strenge eisen. Ze hebben wel protocollen, maar die zijn minder streng. Er is vaak meer (maatwerk) mogelijk.

**Onderpand**

Een bank wil een bepaalde zekerheid in de vorm van goederen of rechten. Zodra je de verplichtingen niet nakomt kunnen zij dit opeisen, een soort verzekering dus. Een direct lender vraagt ook om een onderpand, maar dan in mindere mate.

**Prijs**

Daar kunnen we kort en eerlijk over zijn: direct lending is vaak duurder dan lenen bij de bank. De kosten zijn afhankelijk van de situatie. Maar het feit dat je bij een direct lender terecht kan als de bank niet mee wil werken, plus de voordelen, maken direct lending tot één goed alternatief!


**Swishfund; direct lenen zonder bank!**

Swishfund is een direct lender die gespecialiseerd is in bedrijfsfinancieringen. We bieden financiering aan van € 3.000 tot € 1.000.000 met een looptijd van 3 tot 24 maanden.

Wij vinden dat elke ondernemer zo efficiënt en flexibel mogelijk toegang moet hebben tot financiering. Met deze visie in het achterhoofd werken wij aan de nieuwste technologieën. Om de traditionele bedrijfsfinanciering definitief tot het verleden te laten behoren.

Heb je interesse in het afsluiten van een zakelijke lening? Start je aanvraag vandaag nog en investeer in groei!