---
title: Life Science Consultancy | Klanten | Swishfund
url: https://www.swishfund.nl/client/van-heg-knippen-tot-wereldwijde-life-science-consultancy-het-ondernemersverhaal-van-jeroen
hostname: swishfund.nl
description: Het begon met een gesprek tijdens het knippen van de heg, waarin Jeroen, met zijn bedrijfskundige achtergrond, een kans zag om een consultancybedrijf op te richten dat biotechbedrijven helpt bij samenwerkingen met farmaceuten en investeerders voor de ontwikkeling van nieuwe geneesmiddelen.
sitename: swishfund.nl
date: 2025-01-01
---
# If you put your mind to it, you can do anything.

## Life Science Consultancy

Het begon met een gesprek tijdens het knippen van de heg, waarin Jeroen, met zijn bedrijfskundige achtergrond, een kans zag om een consultancybedrijf op te richten dat biotechbedrijven helpt bij samenwerkingen met farmaceuten en investeerders voor de ontwikkeling van nieuwe geneesmiddelen.

### De uitdaging

Toen het bedrijf financiering nodig had, bleek de bank geen optie te zijn. “We zijn volgens hen te klein, te internationaal en te risicovol,” legt Jeroen uit. Zodra er sprake is van buitenlandse debiteuren, haakt de bank af. Via een gesprek met zijn kinderen over lenen en een gerichte advertentie op Facebook kwam hij uiteindelijk terecht bij Swishfund. “De snelheid, het directe contact en de transparantie maakten het verschil. Binnen een paar dagen konden we over tonnen beschikken. Ja, de rente is hoog, maar de snelheid en het gemak waren doorslaggevend."

Het begon allemaal tijdens een ogenschijnlijk alledaagse bezigheid: het knippen van de heg. Jeroen raakte in gesprek met zijn buurman, een dermatoloog, die hem vertelde over een bijzondere ontdekking die hij had gedaan. Hij was ervan overtuigd dat zijn vondst potentie had voor de markt, maar wist niet waar te beginnen. Voor Jeroen, met zijn achtergrond in bedrijfskunde en ervaring als organisatieadviseur, voelde dit als een kans die hij niet kon laten liggen. Wat volgde was de start van een uniek consultancybedrijf dat wetenschappers, experts en farmaceuten binnen de life science sector met elkaar verbindt. Hun missie: biotechbedrijven helpen om samenwerkingen op te zetten met grote farmaceutische bedrijven en gespecialiseerde investeerders voor de ontwikkeling en productie van nieuwe geneesmiddelen. Het bedrijf werd een brug tussen wetenschap en bedrijfsleven. Precies waar Jeroen zijn kracht ligt.

**Ondernemerschap in het bloed**

Jeroen is geen onbekende in het ondernemerschap. “Ik heb altijd gewerkt in opdrachten waarbij je als ondernemer binnen een onderneming moet opereren,” vertelt hij. Bij grote corporates had hij een comfortabele positie, financiële zekerheid, middelen in overvloed, maar de échte uitdaging lag voor hem in het zelfstandige ondernemerschap. Daar is geen vangnet, en je staat volledig op eigen benen. Spannend? Zeker. Maar ook ontzettend leerzaam.


**Leren van fouten**

Zoals bij elke ondernemer ging ook bij Jeroen niet alles vlekkeloos. “Ik dacht dat mensen niet echt geïnteresseerd waren, terwijl ze eigenlijk bereid waren om te helpen. Als je het maar vraagt.” Ook merkte hij dat goed luisteren naar je omgeving essentieel is. “De grootste valkuil is om te veel op je eigen ideeën te varen en geen ruimte te laten voor feedback.”


**Waarom biotech?**

De biotechwereld wordt vaak gedreven door briljante wetenschappers die ineens ondernemer worden. Maar ondernemen is iets anders dan onderzoek doen. Daarom bouwde Jeroen een team van zowel wetenschappers als professionals met een bedrijfskundige achtergrond. Zo kunnen ze klanten helpen met inhoudelijke kennis én strategisch inzicht. “We kijken niet alleen *wat* een klant wil doen, maar vooral *waarom*, *hoe* en *met wie*,” legt hij uit.


**Internationaal groeien vanuit Azië**

De internationale uitbreiding begon niet in Europa of Amerika, maar verrassend genoeg in Azië. “We volgden simpelweg de vraag,” vertelt Jeroen. Door het bijwonen van beurzen en het opbouwen van relaties groeide het netwerk snel. Inmiddels heeft het bedrijf vestigingen in drie regio’s Azië, Amerika en Europa een strategische keuze om geopolitieke risico’s af te dekken. “Als er in de ene regio iets gebeurt, kunnen we het opvangen met de andere.”


**Groeien zonder investeerders**

Het bedrijf groeit jaarlijks met 15% tot 20%, en dat volledig zonder externe investeerders. “We groeien stap voor stap met ons eigen geld,” aldus Jeroen. “Dat zorgt voor focus, onafhankelijkheid en een gezonde bedrijfsvoering.” Hij benadrukt dat deze aanpak niet voor iedereen werkt, maar voor zijn branche wel degelijk een voordeel is.


**Toekomstvisie**

Jeroen gelooft sterk dat als hij zijn klanten goed helpt, zij hun geneesmiddelen sneller en effectiever op de markt kunnen brengen met een grotere maatschappelijke impact als gevolg. Zijn droom? Een wereldwijde speler zijn die innovatie in de life sciences versnelt. Maar altijd met beide benen op de grond, en met oog voor wat zijn klanten écht nodig hebben.


**Wat is jouw grootste tip voor andere ondernemers?**

“Luister. Echt luisteren naar je omgeving, naar je team, je klanten, je partners, dat is goud waard. Je hoeft het niet altijd met iedereen eens te zijn, maar je mist veel als je alleen op je eigen kompas vaart.”

## Swishfund in cijfers

Wij willen ondernemers met ons digitale platform het meest aantrekkelijke alternatief bieden voor bedrijfsfinanciering op korte- en middellange termijn.

###### gefinancieerd

###### ondernemers

###### leningen uitgegeven

###### Trustpilot

## Wij hebben al 7000+ ondernemers geholpen

Wij zijn erkend MKB-financier en daar zijn we trots op!