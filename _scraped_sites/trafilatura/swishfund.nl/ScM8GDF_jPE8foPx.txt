---
title: Wees voorbereid en haal alles uit de feestdagen | Swishfund
author: Merel Nijland Marketeer
url: https://www.swishfund.nl/blog/wees-voorbereid-en-haal-alles-uit-de-feestdagen-2
hostname: swishfund.nl
description: De zomerse dagen maken plaats voor de herfst, kruidnoten en kerstballen liggen in de schappen, de feestdagen komen steeds dichterbij. De feestdagen geven vaak veel drukte en gezelligheid, al helemaal voor ondernemers. Met de feestdagen kan je als ondernemer veel extra omzet draaien of juist de plank misslaan. Een goede voorbereiding is daarom essentieel om aan de vraag van klanten te voldoen. Of je nu een fysieke winkel hebt, een online webshop of een restaurant, het is nooit te vroeg om te beginnen met het opbouwen van voorraad voor de feestdagen. Zo bereid jij jouw onderneming voor op de feestelijke drukte.
sitename: swishfund.nl
date: 2023-11-30
---
# Wees voorbereid en haal alles uit de feestdagen

#### Merel Nijland

## Introductie

De zomerse dagen maken plaats voor de herfst, kruidnoten en kerstballen liggen in de schappen, de feestdagen komen steeds dichterbij. De feestdagen geven vaak veel drukte en gezelligheid, al helemaal voor ondernemers. Met de feestdagen kan je als ondernemer veel extra omzet draaien of juist de plank misslaan. Een goede voorbereiding is daarom essentieel om aan de vraag van klanten te voldoen. Of je nu een fysieke winkel hebt, een online webshop of een restaurant, het is nooit te vroeg om te beginnen met het opbouwen van voorraad voor de feestdagen. Zo bereid jij jouw onderneming voor op de feestelijke drukte.

**Van analyseren kan je leren**

Een goede plek om te beginnen is door naar het verleden te kijken. Analyseer de verkoopcijfers en voorraadniveaus van vorig jaar tijdens de feestdagen. Welke producten waren het populairst? Wanneer begon de vraag te stijgen? Waar liep je kansen mis? Wat ontbrak in het assortiment? Deze gegevens kunnen je helpen om een beter inzicht te krijgen in wat je dit jaar kunt verwachten en welke producten je prioriteit moet geven bij het opbouwen van je voorraad.

**Bepaal het budget**

Nu je een idee hebt van wat je kunt verwachten, is het tijd om een budget op te stellen. Hoeveel wil je investeren in je voorraad voor de feestdagen? Maak een begroting op om te bepalen hoeveel je verwacht te verdienen aan de extra voorraad. Zorg ervoor dat je realistisch bent en rekening houdt met alle kosten, zoals inkoop, opslag en verzending.

**Tijd is geld**

Zorg dat je op tijd bent! Een veelvoorkomende fout is te laat beginnen met het bestellen van voorraad. Voor leveranciers zijn de feestdagen ook druk, dit begint al maanden van tevoren. Je wilt er zeker zijn dat je jouw gewenste voorraad kan krijgen tijdens deze periode van verhoogde vraag. Zorg ervoor dat je op tijd je bestellingen plaatst om teleurstellingen en vertragingen te voorkomen.

**Optimaliseer je opslagruimte**

Als je beperkte opslagruimte hebt, kan het nodig zijn om creatief te zijn. Overweeg bijvoorbeeld het huren van tijdelijke opslagruimte of bekijk of je bepaalde producten direct vanuit de leverancier kan laten versturen om ruimte te besparen.

**Verkopen maar!**

Het opbouwen van voorraad is slechts een deel van de voorbereiding. Zorg ervoor dat je tijdig begint met het promoten van je feestelijke aanbiedingen. Plan marketingcampagnes en zorg dat je zichtbaar bent. Trek op deze manier vroegtijdig klanten aan en verspreid de vraag over een langere periode. Hiermee verlaag je ook de werkdruk en het stress-level binnen je bedrijf tijdens de drukke feestdagen.

**Overweeg financieringsopties**

Misschien klinkt dit allemaal als heel logisch voor je, maar weet je niet goed hoe je de feestdagen financieel gezien gaat aanpakken. Het aanleggen van voorraad is kostbaar, al weet je dat je het terug gaat verdienen. Als je merkt dat je financiÃ«le middelen beperkt zijn voor het opbouwen van voorraad, overweeg dan financieringsopties zoals een zakelijke lening. Swishfund biedt eenvoudig en snel zakelijke leningen voor ondernemers die extra kapitaal nodig hebben voor seizoensgebonden voorraadopbouw.

**Plannen, plannen, plannen**

Als het ergens druk is tijdens de feestdagen is het wel bij de pakketdiensten en logistieke bedrijven. Wees erop voorbereid dat het logistiek een uitdaging kan worden. Misschien kan je met een leverancier of pakketdienst afspraken maken om een snelle bezorging te kunnen waarborgen. Maar denk ook aan de benodigde personeelsbezetting, verzendopties en klantenservice om een soepele ervaring voor je klanten te garanderen.

**Maak de feestdagen een succes**

Het opbouwen van voorraad voor de feestdagen kan een uitdaging zijn, maar met de juiste planning en voorbereiding kan je ervoor zorgen dat je bedrijf optimaal profiteert van deze drukke tijd van het jaar. Begin op tijd, analyseer je behoeften en zorg ervoor dat je financieel voorbereid bent. Swishfund staat klaar om je te ondersteunen met een zakelijke lening, zodat je bedrijf kan schitteren tijdens de feestdagen. Benieuwd hoeveel jij kan lenen? Doe vrijblijvend een aanvraag. We wensen je veel succes!