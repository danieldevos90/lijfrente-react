---
title: 4 tekenen dat je bedrijf een lening nodig heeft | Swishfund
author: Merel Nijland Marketeer
url: https://www.swishfund.nl/blog/4-tekenen-dat-je-bedrijf-een-lening-nodig-heeft
hostname: swishfund.nl
description: Op het moment dat je onderneming groeit, dan verkeer je in een luxepositie. Maar om te kunnen blijven groeien moet die beweging zich voort blijven zetten. Stilstaan is geen optie! Een onderdeel van je strategie zou daarom het plannen van voortdurende groei moeten zijn. En bij groei komen investeringen kijken, waardoor je op zoek moet naar bijvoorbeeld een zakelijke lening.
sitename: swishfund.nl
date: 2021-03-21
---
# 4 tekenen dat je bedrijf een lening nodig heeft

#### Merel Nijland

## Introductie

Op het moment dat je onderneming groeit, dan verkeer je in een luxepositie. Maar om te kunnen blijven groeien moet die beweging zich voort blijven zetten. Stilstaan is geen optie! Een onderdeel van je strategie zou daarom het plannen van voortdurende groei moeten zijn. En bij groei komen investeringen kijken, waardoor je op zoek moet naar bijvoorbeeld een zakelijke lening.

Nu je verder aan het groeien bent is het nodig om eerst te onderzoeken waar je op dit moment staat. Als bedrijfseigenaar is het belangrijk dat je snapt waarom je een lening of extra kapitaal nodig hebt en belangrijker nog, wanneer dat precies is.

In dit blog bespreken we 4 tekenen die aangeven dat jouw groeiende bedrijf aanvullende lening nodig heeft.

### 4 tekenen dat je bedrijf een lening nodig heeft

Last minute financieringen zijn niet alleen een gedoe, maar het kan in zo’n situatie ook gebeuren dat je niet veel tijd hebt om de juiste financierder bij jouw bedrijf te vinden. Voorkom een hoofdpijndossier en scan regelmatig op deze 4 tekenen dat je aan de slag moet met een financiering.

**Stijgende werkvoorraad**

De totale werkvoorraad is de hoeveelheid werk waar je nu mee bezig bent, maar nog niet af is, of opdrachten die je nog moet starten. Denk aan een bouwondernemer die bezig is met een groot project dat nog niet klaar is, of een webbureau die een grote website gaat ontwikkelen.

Wanneer de werkvoorraad stijgt heb je steeds meer startende en actieve projecten. Als het geld vervolgens opraakt omdat de facturen nog niet zijn betaald kan dat problemen opleveren. Bijvoorbeeld wanneer de bouwondernemer extra materialen moet aanschaffen om zijn project af te ronden, of een webbureau extra developers moet aannemen om een nieuw project te starten.

Dit is een duidelijk teken dat je (veel) moet voorfinancieren. Laat een accountant of belastingadviseur meekijken met dit soort zaken. Op basis van zijn of haar expertise kun je goed inschatten of jouw situatie aanvullende financiering kan gebruiken.

**Grotere, langere projecten oppakken**

Als je groeit komt het vaak voor dat je te maken krijgt met grotere of langere projecten. Juist dat zijn momenten waarop extra geld belangrijk is. Dat komt bijvoorbeeld omdat je nog geen geld ontvangt, maar al wel flink hebt uitgegeven om je voor te bereiden op de nieuwe klanten. Of wanneer je al bezig bent met de nieuwe opdrachten.

We weten allemaal dat debiteuren het liefst zo laat mogelijk betalen om het meeste profijt te behalen, dus kan het soms wel maanden duren voor je geld binnen is, dat je weer in je voorraden kunt steken. De conclusie? Houd grotere en langere projecten goed in de gaten. Regel je zakelijke financiering al vóórdat je echt groeit, bijvoorbeeld in het voortraject. Zo voorkom je dat je zonder geld komt te zitten.

**Groeiend personeelsbestand**

Inhakend op het verhaal hierboven, kan het ook zo zijn dat je meer personeel aan moet nemen door je groei. En meer personeel betekent meer computers, meer bureaus, meer salaris, loonbelasting en andere middelen. Nu veel mensen thuiswerken is het belangrijk dat je de thuiswerkplek van je medewerkers goed aankleedt.

Om personeel te werven én te behouden, moet je opleidingen en perspectief aanbieden. Dat kost geld. Zie je je personeelsbestand groeien maar lopen de kosten voor de inkomsten uit? Dat is een teken dat je extra financiering nodig hebt. Maar ook bij het vertrek van personeel is het verstandig om scherp te blijven, omdat je dan namelijk weer opnieuw zult moeten investeren in werving, begeleiding en opleiding. Bovendien heb je een periode te overbruggen waarin bepaalde taken onderbezet zijn.

Je hebt in dit geval dus tijdelijk behoefte aan meer werkkapitaal, en daardoor ook een behoefte aan extra financiering.

**De markt trekt aan**

Je ziet dat de markt weer aantrekt aan de hoeveelheid bestellingen, maar je hebt niet genoeg voorraad. In zo’n geval moet je snel extra voorraad aanschaffen.

Echter, de kosten gaan voor de baat uit. Die voorraad verdien je immers pas na een tijd terug. Als je nu niet genoeg geld hebt om voorraad in te kopen en ziet dat de markt aantrekt wordt het tijd om te kijken naar financiering.

Met een te lage voorraad wordt het lastig om verder door te groeien en kan je bedrijf mogelijk zelfs tot stilstand komen.

Succes met je groeiplannen! Herken jij jezelf in bovenstaand verhaal? Bij Swishfund is het mogelijk om online een zakelijke lening aan te vragen voor de groei van je bedrijf. De aanvraag is heel eenvoudig: binnen 10 minuten online geregeld, binnen een dag weet je wat je kunt lenen, en met 3 dagen staat het op je rekening!