---
title: Debiteurenfinanciering; wat zijn de mogelijkheden? | Swishfund
author: Merel Nijland Marketeer
url: https://www.swishfund.nl/blog/debiteurenfinanciering-wat-zijn-de-mogelijkheden
hostname: swishfund.nl
description: Vermogen dat vastzit in openstaande facturen. Herken jij dat ook? Het is tegenwoordig (bijna) normaal dat er betaaltermijnen van 60 of zelfs 90 dagen worden gehanteerd. Dit heeft soms nadelige gevolgen voor de liquiditeit van je bedrijf. Dat is natuurlijk niet de bedoeling. Debiteurenfinanciering kan je meer werkkapitaal opleveren!
sitename: swishfund.nl
date: 2021-12-12
---
# Debiteurenfinanciering; wat zijn de mogelijkheden?

#### Merel Nijland

## Introductie

Vermogen dat vastzit in openstaande facturen. Herken jij dat ook? Het is tegenwoordig (bijna) normaal dat er betaaltermijnen van 60 of zelfs 90 dagen worden gehanteerd. Dit heeft soms nadelige gevolgen voor de liquiditeit van je bedrijf. Dat is natuurlijk niet de bedoeling. Debiteurenfinanciering kan je meer werkkapitaal opleveren!

**Wat is debiteurenfinanciering?**

Debiteurenfinanciering is een financiering om je openstaande facturen (bijna direct) te betalen. Omdat debiteuren onderdeel zijn van het werkkapitaal noemen we dit ook wel werkkapitaalfinanciering.

Hebben jouw debiteuren een langere betaaltermijn, die je graag zou willen overbruggen? Of vind je het fijn om snel weer beschikking te hebben over voldoende werkkapitaal? Zodat je bijvoorbeeld zo snel mogelijk weer nieuwe projecten aan kan nemen. Met een debiteurenfinanciering maak je dit mogelijk.

**Hoe kan ik mijn debiteuren financieren?**

Er zijn twee manieren waarop een debiteurenfinanciering wordt aangeboden. Zo zijn er speciale factoringmaatschappijen die je facturen onder bepaalde voorwaarden overnemen. Je kunt ook voor een zakelijke lening kiezen. Dit geeft je ook ruimte om te investeren in andere zaken. Beide financieringsvormen lichten we hieronder verder uit.

**Factoring**

Bij factoring verkoop je als het ware je facturen aan een factoringmaatschappij. Jouw facturen worden dan direct uitbetaald, waardoor je meteen meer financiële ruimte hebt. Je moet er echter wel rekening mee houden dat je niet het volledige factuurbedrag zal ontvangen, maar bijvoorbeeld 90% daarvan.

Zij kunnen ook je volledige debiteurenbeheer overnemen. Dit kan een interessante optie zijn als je hier geen tijd voor hebt. Het is dan fijn dat je hier geen omkijken naar hebt. Het nadeel is wel dat het contact met de klant over de factuur ook via deze factoringmaatschappij gaat. Dat vindt niet iedere ondernemer fijn, het kan je klantrelatie negatief beïnvloeden.

Op zoek naar de juiste factoringmaatschappij? Vergelijk verschillende aanbieders met elkaar. De voorwaarden en kosten kunnen nog wel eens verschillen. Hou in gedachten dat er kosten van gemiddeld 5% tot 10% per factuurbedrag worden berekend, afhankelijk van de kredietwaardigheid van je debiteur. Check ook altijd of er extra (verborgen) kosten zijn. Dit zijn vaak administratiekosten per factuur of abonnementskosten en worden niet altijd even duidelijk gecommuniceerd.

**Zakelijke lening**

Stel je voor dat je een groot project hebt afgerond en je moet 90 dagen op de betaling wachten. Je wil dit bedrag zo snel mogelijk binnen hebben om je andere projecten te bekostigen. Er moet zelfs nieuw personeel aangenomen worden voor nieuwe projecten, dus de financiële ruimte is echt nodig. Een **zakelijke lening** kan voor meerdere doeleinden gebruikt worden. Ideaal als je gaat investeren in je bedrijf.

Er zijn steeds meer partijen die een zakelijke lening aanbieden. Daarom is het goed om, net als bij factoring, de voorwaarden en kosten te vergelijken. Een lening bij de bank zal goedkoper zijn, maar niet iedere ondernemer komt in aanmerking. En kom je wel in aanmerking? Dan kan het weken, soms maanden duren voordat je het geld hebt ontvangen.

Bij een alternatieve (non-bancaire) financier zoals Swishfund komen ondernemers sneller in aanmerking voor een lening. De kosten zullen hoger zijn dan bij een bancaire lening, maar daar tegenover staat dat je binnen een paar dagen de zakelijke lening volledig geregeld en ontvangen hebt. Daarnaast bieden alternatieve financiers vaak meer flexibiliteit in de voorwaarden.

**Debiteurenfinanciering in combinatie met voorraadfinanciering**

Je vermogen kan vastzitten in openstaande facturen, maar er blijft ook veel werkkapitaal vast zitten in voorraden. De combinatie van deze twee kan ervoor zorgen dat de groei en winstgevendheid van je bedrijf flink wordt tegengehouden. Dat is natuurlijk zonde! Met een zakelijke lening kun je zowel debiteuren als **voorraad financieren**, een win-win situatie.

**Zakelijke lening tot €500.000**

We kunnen je voorzien van een zakelijke lening tussen de €3.000 en €500.000. Het enige wat we van jou vragen is dat je:

- minimaal 12 maanden bent ingeschreven bij de KvK
- een minimale jaaromzet van €50.000 hebt
- banktransacties van de afgelopen 12 maanden bij ons aanlevert

Meer weten over een financiering bij Swishfund? **Je leest hier hoe het werkt**. Liever direct een vrijblijvende aanvraag doen? Je kunt hier **in 10 minuten je aanvraag afronden**. Binnen 24 uur doen we je een vrijblijvend voorstel.