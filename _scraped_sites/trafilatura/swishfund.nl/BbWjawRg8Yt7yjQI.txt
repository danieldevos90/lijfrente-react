---
title: Dit is waarom je juist nu moet investeren in je eigen bedrijf! | Swishfund
author: Merel Nijland Marketeer
url: https://www.swishfund.nl/blog/dit-is-waarom-je-juist-nu-moet-investeren-in-je-eigen-bedrijf
hostname: swishfund.nl
description: Wanneer het economisch slechter gaat ben je misschien snel geneigd om even rustig aan te doen en af te wachten wat er gaat gebeuren. Maar eigenlijk is dat juist het moment om te investeren in je bedrijf. Klinkt dat gek? Wij vinden van niet en zullen je in dit artikel uitleggen waarom je juist nu, tijdens een crisis, zou moeten investeren ij je eigen bedrijf!
sitename: swishfund.nl
date: 2021-06-27
---
# Dit is waarom je juist nu moet investeren in je eigen bedrijf!

#### Merel Nijland

## Introductie

Wanneer het economisch slechter gaat ben je misschien snel geneigd om even rustig aan te doen en af te wachten wat er gaat gebeuren. Maar eigenlijk is dat juist het moment om te investeren in je bedrijf. Klinkt dat gek? Wij vinden van niet en zullen je in dit artikel uitleggen waarom je juist nu, tijdens een crisis, zou moeten investeren ij je eigen bedrijf!

**Investeer in de groei van je eigen bedrijf**

Ook nu, in de crisis waar we nu inzitten, is het verstandig om te investeren in de groei van je eigen bedrijf. Misschien is het niet mogelijk om direct te gaan groeien, maar je kunt wel voorbereidingen treffen om überhaupt te kunnen groeien. Jij bent een ondernemer, dus waarschijnlijk heb je ideeën genoeg. Investeer in deze ideeën, werk ze uit, ga ze testen en ontdek welke ideeën het gewenste resultaat opleveren. Is daar geld voor nodig? Dan kun je voor een kortlopende zakelijke lening kiezen!

Heb je minder werk door de crisis? Investeer in je eigen kennis en die van je personeel. Zo kunnen jullie met z’n allen, als de economie weer aantrekt, flink doorpakken. Dit is ook het perfecte moment om aan je bedrijfsstrategie te werken. Wat ga je anders doen, welke processen kunnen geoptimaliseerd worden, etc. Investeren zit dus niet alleen in nieuwe bedrijfsmiddelen en nieuwe personeel, maar ook in kennis.

Het kan zijn dat je nu denkt: ‘Ik heb nu helemaal geen geld om te investeren.’. Geen probleem! Een overbruggingskrediet kan hiervoor de perfecte oplossing zijn. Een overbruggingskrediet is ideaal als je weet dat je eerst geld moet investeren voordat je het terug kan verdienen.

**Investeren in je klanttevredenheid**

Klanttevredenheid is voor ieder bedrijf belangrijk. Het is in veel gevallen bepalend voor het imago van het bedrijf. Wanneer het economisch minder gaat, willen we vooral het hoofd boven water houden en verliezen we de klant en het imago nog wel eens uit het oog. Maar bedenk altijd dat een tevreden klant een terugkerende klant is. Daarnaast vertelt een tevreden klant aan potentiële nieuwe klanten wat zij van jouw dienstverlening en/of van de producten vinden. Deze manier van reclamemaken is de meest effectieve manier, het kost weinig tot geen tijd en levert gemakkelijk nieuwe klanten op.

Wat je wel tijd gaat kosten is het investeren in een hoge klanttevredenheid. Dit doe je door je product en dienstverlening te verbeteren, maar ook door je klant te verrassen en door af en toe een stapje extra te zetten. Dit kun je op verschillende manieren doen. Denk aan het opzetten van een toffe marketingcampagne waarmee je de klant verrast of je biedt de huidige klant een scherpe aanbieding waardoor je ze sneller en nogmaals aan je bedrijf verbindt. Maak van je klanten je ambassadeurs!

Een financiële buffer kan ervoor zorgen dat je de ruimte hebt om je klanten te verrassen en een goede campagne neer te zetten. Een kortlopende zakelijke lening is dan zeker geen slecht idee om bijvoorbeeld een marketingbureau in te schakelen.

**Investeren in een hogere productiviteit**

Hoe productiever je werkt, hoe sneller je kunt groeien met je eigen bedrijf. Voor groei is het dus van belang dat alle processen zo optimaal mogelijk zijn ingericht, dat je de juiste materialen hebt om je werk te kunnen doen en dat iedereen op de juiste functie werkzaam is. Ga eens na wat jij in je bedrijf zou kunnen verbeteren om sneller te kunnen werken. Denk aan nieuwe laptops aanschaffen voor het personeel, maar ook het volledig optimaliseren van werkprocessen.

Het analyseren en optimaliseren van de werkprocessen kan een tijdrovende klus zijn en ook nog best lastig als je midden in de organisatie zit. Door een externe partij in te huren die met een ander oogpunt kijkt naar jouw processen krijg je nieuwe inzichten, gaat het optimaliseren sneller en kan jij blijven doen waar je goed in bent! Dat kost natuurlijk geld en misschien wel geld dat je op dit moment niet hebt. Door een zakelijke lening aan te vragen creëer je meer financiële ruimte voor bedrijfsontwikkeling en kunnen werkprocessen direct geoptimaliseerd worden.

**Swishfund geeft je de ruimte om te groeien (en te investeren) in je eigen bedrijf!**

Als ondernemer moet je snel schakelen, zeker in deze economisch lastige tijden! Wat vandaag bedacht wordt, moet morgen uitgevoerd worden. Swishfund helpt je bij de realisatie door jou een kortlopende (max. 24 mnd.) zakelijke lening aan te bieden. Wij geven je de financiële ruimte om te groeien.

Heb je interesse in het afsluiten van een zakelijke lening? Start je aanvraag nu en investeer in groei en ontwikkeling!