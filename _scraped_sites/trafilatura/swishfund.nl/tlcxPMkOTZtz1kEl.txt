---
title: Cappuccino Koffieplein | Klanten | Swishfund
url: https://www.swishfund.nl/client/cappuccino-koffieplein
hostname: swishfund.nl
description: Het is een begrip in Hilversum: Cappuccino Kofﬁeplein in winkelcentrum Hilvertshof. Al sinds 1973 is deze kofﬁe- en broodjeszaak te vinden op de eerste etage van het onlangs gerenoveerde winkelcentrum. Sinds 2003 staat Gamal Ramadan er aan het roer.
sitename: swishfund.nl
date: 2025-01-01
---
# De manier van werken is erg prettig. Er is persoonlijke aandacht en ik kan altijd even bij ze terecht met mijn vragen.

## Cappuccino Koffieplein

Het is een begrip in Hilversum: Cappuccino Kofﬁeplein in winkelcentrum Hilvertshof. Al sinds 1973 is deze kofﬁe- en broodjeszaak te vinden op de eerste etage van het onlangs gerenoveerde winkelcentrum. Sinds 2003 staat Gamal Ramadan er aan het roer.

### De uitdaging

Gamal stond voor de uitdaging om zijn horecazaak Cappuccino opnieuw op te bouwen na een ingrijpende verbouwing van het winkelcentrum, waarbij hij naar een nieuwe locatie moest verhuizen. Dit bracht niet alleen het risico met zich mee dat vaste klanten hem niet meer zouden vinden, maar ook dat hij zijn zaak volledig opnieuw moest inrichten met nieuwe apparatuur, een afzuigsysteem en meubilair, terwijl hij geen startkapitaal had. Dankzij een snelle financiering via Swishfund wist hij deze uitdagingen te overwinnen, zijn zaak te vernieuwen en zijn omzet te verhogen. Hierdoor kon hij niet alleen zijn onderneming stabiliseren, maar ook nieuwe dromen verwezenlijken, zoals de opening van een smoothiebar.

“Vijftien jaar geleden kreeg ik de kans om de zaak over te nemen. De oude eigenaar vond het tijd om het stokje over te dragen en ik had er wel interesse in. Cappuccino is al vele jaren een bekende zaak in Hilversum. Vaste- en nieuwe gasten weten ons altijd te vinden”, zegt Gamal, die denkt dat de kracht van Cappuccino ligt in de speciaal gebrande kofﬁebonen.

Het gehele winkelcentrum onderging van 2015 tot 2017 een ingrijpende verbouwing. “We hebben het een tijdje slecht gehad. We moesten verhuizen naar een nieuwe plek. Gasten weten je dan niet meer te vinden. Maar gelukkig is de verbouwing nu klaar, zitten we ongeveer weer op onze oude plek en hebben we een prachtige nieuwe zaak opgebouwd met een erg mooi uitzicht.”

Door de verbouwing werd de nieuwe zaak casco opgeleverd. Gamal moest weer van voor af aan beginnen: onder meer een nieuw afzuigsysteem die moest voldoen aan de nieuwste eisen en volledig nieuw meubilair. “Ik heb veel meubilair weggedaan uit de oude zaak. Bij een nieuwe locatie, horen gewoon nieuwe spullen. Je gaat dan niet op kleine dingen bezuinigen”, vertelt Gamal.

Maar die nieuwe spullen kosten geld en een startkapitaal had Gamal niet. Daarom schakelde hij Swishfund in. “Binnen vier werkdagen stond het geld op mijn rekening. Het ging zo snel. Dat is voor mij ook echt wel de reden geweest om aan te kloppen. De manier van werken is erg prettig. Er is persoonlijke aandacht en ik kan altijd even bij ze terecht met mijn vragen.”

De terugbetaling gaat gemakkelijk. Elke dag wordt er naar rato een bedrag geïncasseerd. “Het voordeel hiervan is dat je binnen zes maanden klaar bent met afbetalen. Het is zo gemakkelijk want je hoeft nergens meer over na te denken.”

Het extra krediet heeft Gamal al veel opgeleverd. De nieuwe apparatuur en uitgebreidere menukaart heeft de omzet enorm doen stijgen. Die goede ervaring zette de enthousiaste ondernemer aan het denken om een langgewenste droom in vervulling te laten gaan: een smoothie bar! “Je moet met je tijd mee. Mensen willen gezond- en natuurlijke producten eten. Er komt een hele nieuwe counter, met koelingen zodat we de producten vers kunnen houden. Daarnaast komen er professionele mixers te staan.” Binnenkort start de verbouwing, dankzij het nieuw verleende krediet van Swishfund.



## Swishfund in cijfers

Wij willen ondernemers met ons digitale platform het meest aantrekkelijke alternatief bieden voor bedrijfsfinanciering op korte- en middellange termijn.

###### gefinancieerd

###### ondernemers

###### leningen uitgegeven

###### Trustpilot

## Wij hebben al 7000+ ondernemers geholpen

Wij zijn erkend MKB-financier en daar zijn we trots op!