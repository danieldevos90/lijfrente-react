---
title: Investeren met eigen vermogen of vreemd vermogen? In 5 stappen de juiste verdeling. | Swishfund
author: Merel Nijland Marketeer
url: https://www.swishfund.nl/blog/investeren-met-eigen-vermogen-of-vreemd-vermogen-in-5-stappen-de-juiste-verdeling
hostname: swishfund.nl
description: We begrijpen als geen ander dat je investeringen het liefste uit je eigen zak wilt betalen. Dit is niet altijd de beste en/of snelste optie. Het aantrekken van vreemd vermogen hoort ook bij ondernemen. Je bedrijf kan hierdoor sneller groeien. En je bent in staat om kansen te pakken als ze voor het grijpen liggen!
sitename: Investeren met eigen vermogen of vreemd vermogen? In 5 stappen de juiste verdeling.
date: 2022-03-06
---
# Investeren met eigen vermogen of vreemd vermogen? In 5 stappen de juiste verdeling.

#### Merel Nijland

## Introductie

We begrijpen als geen ander dat je investeringen het liefste uit je eigen zak wilt betalen. Dit is niet altijd de beste en/of snelste optie. Het aantrekken van vreemd vermogen hoort ook bij ondernemen. Je bedrijf kan hierdoor sneller groeien. En je bent in staat om kansen te pakken als ze voor het grijpen liggen!

In dit artikel lopen we 5 stappen met je door. We laten je zien hoe je de beste keuze en verdeling maakt tussen eigen vermogen en vreemd vermogen.

**Stap 1: Breng je financiële bedrijfssituatie in kaart.**

Voordat je gaat investeren is het goed om je financiële bedrijfssituatie onder de loep te nemen. Een **financieel gezond bedrijf** is in staat aan financiële verplichtingen te voldoen. Dat is een voordeel als je vreemd vermogen wil aantrekken.

Een gezond bedrijf is niet per definitie in staat investeringen met eigen vermogen te financieren. Het is dus goed om je financiële gezondheid inzichtelijk te maken. Vergeet niet de hoogte van het eigen vermogen vast te stellen om straks een goede financieringsbegroting te kunnen maken.

**Stap 2: Maak een investeringsbegroting.**

Als je financiële gezondheid in orde is, ben je een stap dichter bij de investering. De volgende stap is het maken van een investeringsbegroting. In deze begroting zet je alle investeringen die je de komende tijd wil financieren.

Deze begroting bestaat uit twee delen. De vaste activa (o.a. machines en inventaris) en de vlottende activa (o.a. debiteuren en voorraden). Zie hieronder een voorbeeld van de investeringsbegroting.

**Stap 3: Maak een financieringsbegroting met eigen vermogen én vreemd vermogen.**

In de investeringsbegroting staan de kosten van de investering(en). Nu kun je een financieringsbegroting maken. In deze begroting laat je zien hoe je de investeringen gaat financieren.

Combineer financiering uit eigen vermogen en uit vreemd vermogen. Probeer zowel het eigen vermogen als vreemd vermogen zo concreet mogelijk te maken. In het voorbeeld zie je hoe concreet je de begroting kunt maken. Vul onderstaand schema zo realistisch mogelijk in. Belangrijk is om op hetzelfde bedrag uit te komen als het totaalbedrag van de investeringsbegroting.

Ben je benieuwd wat jij kunt lenen bij Swishfund? **Vul onze calculator in** voor een heldere indicatie.

**Stap 4: De keuze maken; alleen eigen vermogen of ook vreemd vermogen aantrekken?**

Blijkt uit de financieringsbegroting dat je het niet red met je eigen vermogen? Dan zul je na moeten denken over de keuze om vreemd vermogen aan te trekken. We kunnen ons voorstellen dat je hier nog twijfels over hebt. Daarom zetten we de drie belangrijkste voordelen op een rij.

**Voordeel 1: Sneller groeien.**

Met alleen eigen vermogen investeren, betekent dat het langer duurt voordat je het geld bij elkaar hebt. Het gevolg daarvan is dat het groeien kan stagneren of zelfs uitblijft. Met externe financiering kun je sneller investeren. En snelle investeren betekent sneller doorgroeien. Het is aan jou of je snel wil groeien of dat je er toch een meerjarenplan van maakt.

**Voordeel 2: Op het juiste moment kansen pakken.**

Ondernemers zitten bomvol ideeën en ambities. Het kan zijn dat zich ineens een kans voordoet die je absoluut wil pakken. Helaas is je eigen vermogen niet toereikend om te kunnen investeren… Door vreemd vermogen aan te trekken kun je die kans op het juiste moment pakken en je ambities waarmaken.

**Voordeel 3: Altijd voldoende werkkapitaal tot je beschikking.**

Met vreemd vermogen is er minder druk op je eigen vermogen. Het geeft je letterlijk wat meer ademruimte. Je hebt altijd genoeg werkkapitaal om onverwachte kosten op te vangen. Hierdoor kun je gewoon met bouwen aan je onderneming.

**Stap 5: De juiste financier vinden.**

Heb je besloten om vreemd vermogen aan te trekken? Top! De volgende stap is het vinden van de juiste en passende financier. Je kunt dan direct naar de bank gaan. De kans dat je hier wordt afgewezen, of helemaal niet in aanmerking komt, is groot. Daarnaast is het een lang en ingewikkeld proces. Je moet veel documentatie aanleveren en aan strenge eisen voldoen.

Er zijn tegenwoordig steeds meer alternatieven voor de bank. Dit noemen we de non-bancaire of alternatieve financiers. Dit zijn onder andere Direct Lenders (zoals Swishfund), Crowdfunding platforms en Factoringmaatschappijen. Iedere financieringsvorm is verschillend en heeft andere eisen en voorwaarden. Om niet verdwaald te raken in de verschillende financieringsvormen hebben we een e-book gemaakt waarin we je wegwijs maken in de alternatieve markt.** Je downloadt het e-book hier!**

**Volgende week beginnen met investeren?**

Dat kan natuurlijk met je eigen vermogen, maar ook met een zakelijke lening van Swishfund! Als je vandaag je aanvraag voltooid weet je op werkdagen binnen 24 uur wat de mogelijkheden zijn. De lening kan zelfs binnen drie dagen al op je rekening staan. We snappen dat je snel wil groeien of een kans wil pakken voordat het te laat is. **Start je vrijblijvende aanvraag hier**.