---
title: Maak kennis met Leendert Mastenbroek, financieel adviseur bij Financieringsgilde
url: http://www.capitalbox.nl/blog/maak-kennis-met-leendert-mastenbroek-financieel-adviseur-bij-financieringsgilde
hostname: capitalbox.nl
description: Maak kennis met een van onze partners. Deze keer Leendert Mastenbroek, adviseur bij Financieringsgilde. Lees over zijn ervaringen en de samenwerking met CapitalBox.
sitename: CapitalBox
date: 2023-03-28
---
# Maak kennis met Leendert Mastenbroek, financieel adviseur bij Financieringsgilde

*“Maak kennis met…”*

*In deze rubriek maken we kennis met een van onze partners. Deze keer Leendert Mastenbroek, adviseur bij Financieringsgilde: *


Behoefte aan begeleiding op de financieringsmarkt is fors groeiend

Mijn naam is Leendert Mastenbroek en ik ben woonachtig in Zutphen. Na mijn studie economie aan de Erasmus Universiteit ben ik het bankwezen ingegaan. Ik ben begonnen bij een Amerikaanse bank, gevolgd door een Franse bank, waarna ik ben overgestapt naar de Rabobank. Daar heb ik 25 jaar gewerkt. Toen mijn bank, net als de andere banken, veranderde in een bureaucratisch instituut, werd het voor mij tijd om iets anders te gaan doen. Bij Financieringsgilde kreeg ik de kans om als franchiseondernemer aan de slag te gaan. Ruim 3 jaar begeleid ik nu mijn klanten bij het vinden van de beste financieringsoplosssing. Financieringsgilde is zeer succesvol, de behoefte aan begeleiding op de financieringsmarkt is fors groeiend. Momenteel heb ik ruim 35 collega’s en dat aantal stijgt gestaag.


## Goed contact met financiers

Bij Financieringsgilde werken voornamelijk ex bankmedewerkers. Mannen en vrouwen met ruime ervaring in de financieringsmarkt die precies weten hoe banken acteren en daarnaast goed op de hoogte zijn van alle nieuwe ontwikkelingen en contacten onderhouden met toetreders op de geldverstrekkersmarkt, waaronder CapitalBox. Wij weten wat mogelijk is en waar we de beste aanbieding voor die specifieke klant kunnen halen. Onze klanten zijn ondernemers met investeringsplannen en een bijkomende financieringsbehoefte. Als de huisbank niet of onvoldoende invulling geeft aan de vraag is er vaak een probleem, hoe nu verder. Wij nemen de ondernemer mee aan de hand en regelen de beste oplossing, we ontzorgen.


## Samenwerking CapitalBox

Op het moment dat er een werkkapitaalbehoefte is voor een bedrijf dat net iets minder sterk is en niet voldoet aan de strenge eisen van de gevestigde financiers (zoals banken), maar er is wel voldoende betalingscapaciteit dan is CapitalBox een natuurlijke partner. Een van de belangrijkste kenmerken van een zakelijke financiering zoals CapitalBox die aanbiedt, is dat ze klaar staan voor ondernemers wanneer er een direct financieringsbehoefte is. Het is razendsnel bekend of CapitalBox mogelijkheden ziet, dankzij hun slimme software.

Een recente financieringsvraagstuk waar ik samen met CapitalBox een oplossing voor heb gevonden is voor een ondernemer die beperkte zekerheden kon bieden en niet de optimale solvabiliteit had. De huisbankier wees de aanvraag af. Uit de financiële gegevens bleek dat de cashflow voldoende was voor rente en aflossing, zodat CapitalBox snel akkoord gaf op de financiering.


|


## Bent u al partner van CapitalBox?

Meldt u hier eenvoudig aan en ontdek de voordelen voor uw klanten.