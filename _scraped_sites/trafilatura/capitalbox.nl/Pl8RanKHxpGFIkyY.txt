---
title: Maak kennis met Robert-Jan van Kempen | Capitalize2Day
url: http://www.capitalbox.nl/blog/maak-kennis-met-robert-jan-van-kempen-capitalize2day
hostname: capitalbox.nl
description: In deze rubriek maken we kennis met onze partners. Deze keer Robert-Jan van Kempen, founder van financieel adviesbureau Capitalize2Day.
sitename: CapitalBox
date: 2023-03-28
---
# Maak kennis met Robert-Jan van Kempen | Capitalize2Day

**“Maak kennis met…” **

In deze rubriek maken we kennis met onze partners. Deze keer Robert-Jan van Kempen, founder van financieel adviesbureau Capitalize2Day.

## 'Boutique kantoor’ voor zakelijke financieringen

Ik ben Robert-Jan van Kempen, 54 jaar. Ik startte na jarenlange ervaring als zakelijk adviseur en directeur bij diverse banken mijn eigen financieel advieskantoor, Capitalize2Day. Tijdens mijn carrière in “bankenland” mocht ik zelfstandig aanvragen voor miljoenenkredieten goedkeuren en afkeuren. Daardoor heb ik veel inzicht in waar een kredietverstrekker naar kijkt tijdens een beoordeling.


Capitalize2Day is een onafhankelijk financieel adviesbureau. Feitelijk profileren wij ons als een ‘boutique kantoor’ voor zakelijke financieringen, commercieel strategisch advies en begeleiding bij M&A-trajecten. Dus feitelijk meer dan ‘sec’ financieren. Ondernemers benaderen ons veelal voor financieringsvraagstukken waarmee ze niet terecht kunnen bij hun bestaande bank. Soms is er behoefte aan meer advies, naast dat voor het financieringsvraagstuk. Ook kan het zijn dat een ondernemer een adviesgesprek aanvraagt omdat er een ‘acuut probleem is’ en dat de conclusie is dat (tijdelijk) meer liquiditeit de mogelijkheid biedt om snel te groeien of een urgent en onvoorzien financieel probleem op te lossen.


## Samenwerking CapitalBox

Een van de oplossingen die wij regelmatig inzetten is een zakelijke lening van CapitalBox. Het aanvraagproces is snel en eenvoudig en een ander prettig kenmerk van het CapitalBox product is dat zij de ondernemers de mogelijkheid bieden om kosteloos vervroegd af te lossen. Dat stelt ondernemers vaak ook gerust. Geen ongewenste langlopende verplichtingen die voorafgegaan worden door een lang en moeizaam beslissingstraject. Ons contactpersoon bij CapitalBox relatiemanager schakelt snel en is blij met iedere aanvraag. Dat zie je helaas weleens anders bij banken. Doorlooptijden zijn bij deze reguliere partijen soms lang en de werkdruk voor de accountmanagers merkbaar hoog. Bij CapitalBox wordt een aanvraag altijd met veel enthousiasme in behandeling genomen.


### Ondernemers zijn enthousiast over de mogelijkheden van CapitalBox

Dat COVID ook kansen brengt, is wel gebleken in een recente aanvraag die we samen hebben kunnen doen. Wij werden gevraagd een medische groothandel te helpen met het aantrekken van groeifinanciering. Enerzijds werd er een pand aangekocht, zodat hun huisvestingslasten zouden dalen. Anderzijds was dit wel een beduidend groter distributiecentrum, waardoor er ook extra voorraad moest worden aangetrokken. Nadat we de vastgoedfinanciering bij de bank hadden geregeld hebben we met CapitalBox een aanvullende lening voor de voorraad aan kunnen trekken. Hierdoor kon deze ondernemer zijn groeiplannen al in 2 maanden uitvoeren en hebben ze zo nog beter kunnen anticiperen op de extra vraag die ze kregen vanwege COVID.


## Bent u al partner van CapitalBox?

Meldt u hier eenvoudig aan en ontdek de voordelen voor uw klanten.