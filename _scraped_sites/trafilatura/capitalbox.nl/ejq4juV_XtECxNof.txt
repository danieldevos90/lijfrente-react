---
title: Maak kennis met Ferdinand Zomerman | CM&P adviseurs
url: http://www.capitalbox.nl/blog/maak-kennis-met-ferdinand-zomerman-cmp-adviseurs
hostname: capitalbox.nl
description: “Maak kennis met…” In deze rubriek maken we kennis met onze partners. Deze keer Ferdinand Zomerman, adviseur bij CM&P. Lees over zijn ervaringen en de samenwerking met CapitalBox.
sitename: CapitalBox
date: 2023-03-28
---
# Maak kennis met Ferdinand Zomerman | CM&P adviseurs

*“Maak kennis met…” In deze rubriek maken we kennis met een van onze partners. Waar ligt hun kracht en hoe ervaren ze de samenwerking met CapitalBox. Deze keer, Ferdinand Zomerman, adviseur bij Claassen, Moolenbeek & Partners (CM&P).*


## Blik vooruit en niet aldoor in de achteruitkijkspiegel kijken

Ik ben Ferdinand Zomerman, 50 jaar en woonachtig in Flevoland. Na mijn opleiding aan de Agrarische Hogeschool in Dronten heb ik 17 jaar gewerkt bij diverse accountantskantoren. Eerst in de Agrarische sector en later meer naar de Agri-business en het MKB. In 2013 heb ik de overstap gemaakt naar Claassen, Moolenbeek & Partners (CM&P). Dit omdat er in die tijd een forse reorganisatie was bij mijn voormalige werkgever en dat mij het werk steeds meer tegen ging staan. Ik moest teveel achteruit kijken en heel veel vastleggen terwijl ik veel liever bezig ben met de cijfers. Welke ontwikkelingen zie je, wat zijn de gevolgen voor de korte, middellange en lange termijn en welke mogelijkheden heb je als ondernemer om hierop in te spelen. **Kortom met de blik vooruit en niet aldoor in de achteruitkijkspiegel kijken.**


Claassen, Moolenbeek & Partners is een soft-franchise organisatie en ik ben binnen de formule zelfstandig ondernemer. Samen met ruim 50 collega’s vormen een unieke groep professionals. Iedere partner heeft zijn eigenheid en specialiteit. Door elkaar op te zoeken kunnen we ondernemers helpen een stappen vooruit te zetten.

Wij helpen ondernemers bij het ontwikkelen van een bedrijfsstrategie en begeleiden ondernemers bij het ondernemen. Als ondernemer voel je je vaak alleen en door als gesprekspartner samen op te trekken (via managementondersteuning) helpen wij de ondernemer. **Door open, eerlijk, integer en zonder oordelend te zijn, komen mooie inspirerende gesprekken tot stand die ondernemers in actie laten komen. **

De tweede pijler is bedrijfsovernames. Hierin zijn wij procesbegeleider bij het aan- en verkopen van ondernemingen en bij bedrijfsopvolgingen. Als registeradviseur bedrijfsopvolging help ik ondernemers bij waarderingen (wat is mijn bedrijf waard) en het regelen van de bedrijfsoverdracht.

Tot slot helpen wij ondernemers bij het realiseren van financieringsopgaven en het beheer van de financieringen. Ik vind het leuk om ondernemers te helpen om hun dromen te verwezenlijken. Dit doen wij door een goed onderbouw plan neer te leggen bij financiers. Dit kan de bank zijn, Capitalbox, Crowdfunding, informal investors of via een ander type financier. Wij zien steeds meer gecombineerde financieringen (stapelfinanciering) en dat is specialistisch werk.

## Er is vaak veel meer mogelijk dan je denkt

Bij ons komen ondernemers terecht met diverse ondernemersvragen. Domme vragen bestaan niet en vaak kan je met één gesprek al hele grote stappen maken. Iedereen gun ik een coach/gesprekspartner zodat je aan het werk kan met je bedrijf i.p.v. te werken in je bedrijf. **Als je nachts wakker ligt dan nodig ik je uit zeker te bellen. Er is vaak veel meer mogelijk dan je denkt. **

Mijn kracht is dat ik heel analytisch ben, heel gauw zie waar de schoen wringt en dat ik heb de gave om een aantal stappen vooruit te denken en te handelen. Met een plan die door ons samen is gemaakt weet je wat je moet doen, welke targets je moet halen etc. Dit geeft jou als ondernemer rust en vertrouwen.

## Samenwerking CapitalBox: samen voor een duurzame oplossing

Ik heb een hele fijne samenwerking met Capitalbox. De afgelopen jaren diverse posten bij hen ondergebracht. De lijnen zijn heel kort, ik krijg heel snel een voorstel, ze zijn flexibel en bereid om met je mee te denken naar een goede oplossing voor alle betrokkenen. **Wij vinden het beiden belangrijk om goede en duurzame oplossing te bieden aan ondernemers.** **Capitalbox is voor mij een belangrijke partij om werkkapitaalfinanciering te verkrijgen. **

Voor mij is het belangrijkste kenmerk het snel handelen. Via Capitalbox kan een MKB-lening binnen een week geregeld zijn. Via een bank kun je dat veelal vergeten.

## Snel schakelen

We hebben onlangs twee bedrijven geholpen aan werkkapitaalfinanciering. Het eerste bedrijf betref een innovatief bedrijf die op zoek was naar werkkapitaal om zijn voorraad aan te vullen (eigen productie). **Capitalbox was hiervoor een hele mooie oplossing omdat er op redelijke korte termijn middelen nodig waren en dat bij verkoop van de goederen weer middelen beschikbaar zijn om, het krediet af te lossen. **

Het tweede bedrijf betreft een metaalbedrijf die verhuisplannen heeft. In het te betrekken pand stond veel huurdersinvesteringen en machines die overgenomen konden worden. Dit moest op een redelijke korte termijn betaald worden. **Met de vakantiegelduitkering in mei in zicht en deze investering was er sprake van een te grote dip in de liquiditeit die doormiddel van een krediet van Capitalbox is ingevuld. **


**Contact**

Claassen, Moolenbeek & Partners zit over heel Nederland verspreid. Op de website van CM&P kun je kijken welke adviseur er in de omgeving werkzaam is. Ferdinand Zomerman is werkzaam in de regio Flevoland, Zwolle en Noordwest Veluwe en kun je bereiken via:

Email: ferdinand.zomerman@cmenp.nl

## Word ook partner van CapitalBox

Bent u nog geen partner van CapitalBox maar heeft u wel interesse? Klik dan op onderstaande button en meldt u aan.