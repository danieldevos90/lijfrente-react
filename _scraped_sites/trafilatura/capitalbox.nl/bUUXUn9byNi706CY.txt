---
title: Wat is een rekening-courant krediet?
url: http://www.capitalbox.nl/wat-een-rekening-courant-krediet
hostname: capitalbox.nl
description: Een rekening-courantkrediet is een zakelijke rekening waarop een roodstand wordt toegestaan en waar je rente voor betaald. Lees hier meer over een alternatief daarop.
sitename: CapitalBox - Zakelijke Leningen
date: 2025-01-01
---
## Hoe zit een rekening-courantkrediet in elkaar?

Veel ondernemingen sluiten een rekening-courantkrediet af bij de bank. Feitelijk gezien is dit een roodstand die wordt toegestaan op de zakelijke rekening tot een bepaalde limiet. De benutting van de kredietlimiet varieert naarmate er transacties uitgaan- en binnen komen op de zakelijke rekening. Over de ruimte die je gemiddeld hebt gebruikt in een maand betaal je de bankrente, die veelal maandelijks automatisch wordt afgeschreven van de rekening.

Naast de rente betaal je de bank ook een kredietprovisie voor het aanhouden van de kredietruimte. Ook de vergoeding hiervoor wordt vaak automatisch afgeschreven. Wanneer je het rekening-courantkrediet niet meer wenst te gebruiken, kun je die makkelijk opzeggen. Wel zal je dan een positieve stand op de rekening moeten hebben en dus niet meer rood moeten staan.

Hou er rekening mee dat de bank bijna altijd zakelijke zekerheden zal vragen als onderpand voor de kredietruimte. Denk hierbij aan de verpanding van je voorraad, debiteuren en/of inventaris of een hypothecaire inschrijving op je bedrijfspand. Mocht je dit niet willen of kunnen, kijk dan ook eens naar alternatieve financieringspartijen die dit niet vragen. Bij CapitalBox vragen we niet om zakelijke zekerheden, dit maakt ons goed stapelbaar met andere financiële producten zoals een bancaire lening. Kijk voor meer informatie op onze website of schakel de hulp in van een financieel adviseur.


**Rekening-courant krediet versus zakelijke lening, annuïtaire aflossing vs. lineaire aflossing. **

Een ander alternatief om een financieringsbehoefte in te vullen is een zakelijke lening. Het voordeel van een lening is dat de rente vooraf vastgesteld wordt en vaststaat voor de looptijd. De lening wordt afgelost in een afgesproken looptijd. Dit kan zowel een lineair schema zijn als een annuïtair schema, maar ook (deels) aflossingsvrij.

Bij een annuïtair aflossingsschema is het bedrag wat je gedurende de looptijd terugbetaald hetzelfde. De verhouding tussen rente- en aflossing varieert gedurende de looptijd. In het begin betaal je relatief veel rente en weinig aflossing. Dit zal veranderen naarmate de looptijd vordert. Bij lineaire aflossing is het bedrag wat je per maand aflost hetzelfde. Naarmate je meer aflost, en de openstaande lening afneemt, betaal je steeds minder. Hierdoor neemt het totale bedrag aan rente- en aflossing gedurende de looptijd af.

## Hoe werkt het?

##### Eenvoudig online aanvragen

Vraag binnen 5 minuten een lening aan via ons online aanvraagformulier. Ons team staat klaar bij vragen of voor begeleiding.

##### Vrijblijvend voorstel

Het voorstel is kosteloos en vrijblijvend. Na uw akkoord maken wij de financiering direct over.

##### Maandelijks aflossen

Onze zakelijke leningen kennen een maandelijkse aflossing van een vast bedrag. Hierdoor weet u van tevoren waar u aan toe bent.

##### Lening verlengen

Tijdens de looptijd van de lening kunt u deze eventueel verlengen of verhogen. Vraag hiervoor zelf een vrijblijvend voorstel bij ons aan.

## Kom ik in aanmerking?

### Bedrijf en basisvoorwaarden voor zakelijke financiering:

##### Het bedrijf

Uw bedrijf is minimaal 24 maanden actief en beschikt over een KVK-registratie.

##### Omzet

De jaaromzet bedraagt minimaal €48.000.

##### Eigendom

De eigenaren zijn woonachtig in Nederland.

##### Bank

U beschikt over een Nederlandse zakelijke bankrekening.

##### Locatie

Het bedrijf is gevestigd in Nederland.

## Veelgestelde vragen

Roodstand op je rekening-courant betekent dat je een schuld hebt aan de bank. Het rekening-courantkrediet moet daarom geboekt worden als kort vreemd vermogen, aan de passivazijde van de balans. De rekening-courant is dus geen eigen vermogen maar zogeheten kort vreemd vermogen.

Over het gedeelte wat u gebruikt van uw rekening-courant kredietlimiet betaalt u rente zoals afgesproken met de bank. Deze rente is variabel en kan stijgen naarmate de rente op de kapitaalmarkt stijgt of uw risicoprofiel wijzigt. Als u geen gebruik maakt van de kredietruimte, dan betaalt u hier ook geen rente over. Wel betaalt u sowieso een kredietprovisie voor het aanhouden van de kredietruimte, ook als u hiervan geen gebruik maakt. Dit is een vooraf vastgestelde rente. Wanneer u van de kredietruimte geen gebruik maakt zal de bank u tevens op termijn verplichten om gebruik te maken van de kredietruimte of de limiet opheffen. Dit omdat zij kosten maken om de kredietruimte aan u beschikbaar te stellen. Wanneer u er geen gebruik van maakt, verdienen zij er niets op, aangezien u geen rente betaalt voor het gebruik. Houdt hier rekening mee. Het kan daarom interessant zijn om te kijken naar alternatieve financieringspartijen die leningen aanbieden met een korte looptijd en waar u boetevrij kunt aflossen.

## Opzoek naar meer informatie?

Neem contact met ons op via 020 797 58 25 of kijk hier voor veelgestelde vragen.