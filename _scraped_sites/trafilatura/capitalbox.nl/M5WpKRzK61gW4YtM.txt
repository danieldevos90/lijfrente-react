---
title: 5 Tips voor ondernemers om uitdagingen en tegenslagen te overwinnen
url: http://www.capitalbox.nl/blog/5-tips-voor-ondernemers-om-uitdagingen-en-tegenslagen-te-overwinnen
hostname: capitalbox.nl
description: Elk bedrijf krijgt te maken met uitdagingen en tegenslagen. Leer hoe u als ondernemer met deze uitdagingen om kunt gaan en hoe u ze kunt overwinnen. Ontwikkel veerkracht, pas uw strategie aan en leer van uw fouten om uw bedrijf vooruit te helpen.
sitename: CapitalBox
date: 2024-02-23
---
# 5 Tips voor ondernemers om uitdagingen en tegenslagen te overwinnen

Geen enkele ondernemer ontkomt eraan: uitdagingen en tegenslagen. Onzekerheid is ten slotte de aard van ondernemerschap. Maar dat betekent niet dat u zich er zomaar aan over hoeft te geven. Met deze vijf tips overwint u als ondernemer de uitdagingen en tegenslagen die op uw pad komen.

## De verschillende soorten uitdagingen en tegenslagen

Misschien bent u al gewapend met uw eigen KvK en btw-nummer, klaar om uw eerste opdracht binnen te halen. Of wellicht interesseert het ondernemerschap u, maar bent u nog niet helemaal overtuigd om het roer om te gooien. We winden er geen doekjes omheen: ondernemen is niet voor iedereen weggelegd. Het komt namelijk geheid met uitdagingen en tegenslagen, iets waar de een beter tegen kan dan de ander.

Het onzekere aspect van ondernemen is een eigenschap waar sommigen juist hun motivatie uithalen, terwijl anderen het liever uit de weg gaan. Maar met een beetje voorbereiding, is het niets om écht bang voor te zijn. Want wat blijkt? Voor vrijwel elke uitdaging of tegenslag is een oplossing te bedenken.


Voordat we kijken naar verschillende tips die helpen uw bedrijf en uzelf als ondernemer veerkrachtiger te maken, bekijken we de verschillende uitdagingen en tegenslagen waar u als ondernemer mee te maken kunt krijgen.

### Financieel

Het woord tegenslag wordt binnen het ondernemerschap al snel aan de term financieel gekoppeld. Niet gek, want ondernemen doet u (hoogstwaarschijnlijk) met het oog op winst maken. Er zullen maar weinig ondernemers zijn die nog nooit een financiële tegenslag hebben gehad.


Een financiële tegenvaller kan in de vorm zijn van een foutieve begroting. Maar ook een onverwacht hoge belasting die u moet betalen.

### Technisch

In de huidige tijd zijn veel ondernemingen afhankelijk van techniek. En deze afhankelijkheid, die kan bepaalde uitdagingen met zich meebrengen. Denk aan een storing bij uw server waardoor uw website niet toegankelijk is. Of uw computer die plots stuk gaat.


De digitalisering van het bedrijfsleven heeft vele aspecten van ondernemen een stuk gemakkelijker gemaakt. Maar deze afhankelijkheid komt ook met bepaalde risico’s.


### Persoonlijk

Een aspect dat vaak over het hoofd wordt gezien, is het mentale aspect dat bij ondernemen komt kijken. Onzekere situaties kunnen tot stress leiden, wat een effect kan hebben op uw persoonlijke gezondheid. Bovendien bent u als ondernemer zelf verantwoordelijk voor een balans tussen werk en vrije tijd.


Daarnaast kan het voorkomen dat u wegens persoonlijke omstandigheden uw werk niet uit kan voeren. Waar u als werknemer vrij krijgt wanneer persoonlijke omstandigheden u ervan weerhouden te werken, dan is dit veelal betaald. Als ondernemer bent u echter zelf verantwoordelijk: er is niemand die de dagen dat u ziek bent voor u vergoed.

### Overig

Uiteraard zijn er nog meer omstandigheden die voor uitdagingen of tegenslagen kunnen zorgen in het ondernemerschap. Binnen uw concurrerende markt, bijvoorbeeld. Zoals wanneer u een restaurant opent, en er zich aan de overkant van de straat een vergelijkbaar restaurant vestigt.


Maar ook binnen veranderende wet- en regelgeving die met uw onderneming te maken hebben. Restaurants die hun deuren moesten sluiten tijdens de corona pandemie, bijvoorbeeld. Of verkopers van plastic bekertjes, die vóór 1 januari 2024 met een alternatief moeten komen, aangezien er dan een verbod komt.


Kortom: er zijn allerlei verschillende soorten uitdagingen en tegenslagen waar u als ondernemer eventueel mee te maken kunt krijgen. Het is dan ook belangrijk om uw onderneming dusdanig op te stellen dat u dit soort onverwachte situaties doorstaat.

## 5 Tips om uitdagingen en tegenslagen binnen uw bedrijf te overwinnen

Benieuwd hoe u als ondernemer het best gewapend blijft om uitdagingen en tegenslagen te overwinnen? We zetten vijf tips voor u op een rij, zodat u vol vertrouwen aan de slag kunt!


**Bouw veerkracht op**

Wanneer u als onderneming veerkrachtig bent, dan draagt dit bij aan de duurzaamheid van uw organisatie. Veerkracht helpt namelijk om onzekerheden te doorstaan. Veerkracht opbouwen is een stuk makkelijker gezegd dan gedaan, er zijn in dit geval namelijk meer wegen die naar Rome leiden:


- Ontwikkel een helder doel, missie en visie voor uw bedrijf, zodat u zich hier altijd op kunt focussen.
- Bouw sterke verbindingen op met al uw stakeholders; van uw medewerkers tot aan uw investeerders en uw klanten. Hierdoor kunt u bij tegenslagen terugvallen op uw netwerk.
- Blijf op de hoogte van trends en ontwikkelingen, zodat u niet snel voor verrassingen komt te staan en snel kunt inspringen wanneer u een mogelijkheid heeft.
- Zorg dat u een sterk en veelzijdig team bij uw bedrijf betrekt, zodat u zaken van verschillende kanten kunt belichten en benaderen.
- Blijf dicht bij uzelf en uw organisatie, zodat u in tijden van onzekerheid mensen een stukje authenticiteit kunt bieden.


**Leer van uw fouten**

Gaat er onverhoopt toch iets fout? U zult heus niet de eerste ondernemer zijn: ondernemen is risico nemen en deze kunnen nu eenmaal in uw nadeel uitwerken. Maar waar u het verschil kunt maken als ondernemen, is hoe u na afloop met uw fouten omgaat.


Door fouten te analyseren, kunt u ervan leren. U kunt namelijk in kaart brengen waar het precies mis is gegaan en waarom, zodat u in de toekomst voor een andere aanpak kunt kiezen.


**Stress management**

We benoemden het al eventjes, maar de onzekerheid die bij ondernemen komt kijken kan stressvol zijn. Door goed te weten hoe u met deze stress om kunt gaan, zullen stressvolle periodes minder effect op u en uw medewerkers hebben.

Enkele aspecten spelen hierbij een grote rol: duidelijkheid, openheid en gezondheid. Te beginnen met duidelijkheid. Het is belangrijk om helder in kaart te brengen wat u met uw onderneming wil bereiken, hoe u dit wil doen, wanneer en met wie. Door dit in kaart te brengen en vooruit te plannen, neemt u een stukje onzekerheid weg.


Openheid is een belangrijk aspect wanneer u met mensen samenwerkt of medewerkers binnen uw organisatie heeft. Door openlijk te communiceren en stress bespreekbaar te maken, creëert u een aangename werksfeer voor uzelf en anderen.


Tot slot is gezondheid enorm belangrijk. Zonder uw gezondheid kunt u namelijk niet ondernemen. Zorg goed voor uzelf, en prioriteer af en toe uw vrije tijd. Vergeet ook uw medewerkers niet: wanneer u goed voor uw medewerkers zorgt, bouwt u een positieve bedrijfscultuur op. Zorg bijvoorbeeld dat er een vertrouwenspersoon aanwezig is, zet tussen de middag een gezonde lunch klaar, of sluit een zakelijk abonnement bij de dichtstbijzijnde sportschool af.


**Weet wanneer u moet delegeren**

Delegeren kunt u leren. Wanneer ondernemerschap in uw bloed zit, dan is het niet gemakkelijk om dingen uit handen te geven. Maar af en toe wel noodzakelijk. Zeker wanneer uw organisatie groeit.


Als ondernemer draagt u vele verschillende soorten hoeden. Op een enkele dag kunt u goed én accountant én klantenservice én ICT-medewerker zijn. Het is belangrijk om u te realiseren dat u niet overal even goed in hoeft te zijn om uw onderneming succesvol te maken. Sterker nog, wanneer u weet wanneer u moet delegeren, draagt dit vaak bij aan de groei van uw bedrijf.


Tegenwoordig kunt u op allerlei manieren aan freelancers komen. Om uw website onder handen te nemen, bijvoorbeeld. Of om een paar dagen in de week enkele uren te helpen met e-mails verzenden naar klanten. Wanneer u af en toe professionals inschakelt, houdt u zelf meer tijd over om te focussen op datgene waar u goed in bent.


**Aanvaard (financiële) hulp**

Staat u voor een uitdaging waarbij een financieel duwtje in de rug de oplossing biedt? Misschien wilt u een project voorfinancieren, of als startend ondernemer uw website professioneel op laten zetten. Weet dan dat u als ondernemer in Nederland op verschillende manieren deze financiële hulp kunt aanvaarden. Een van de opties is CapitalBox, een online financier gericht op het verder helpen van ondernemers.


Bij CapitalBox kunt u bijvoorbeeld kiezen voor een zakelijke lening. Binnen enkele minuten kunt u een zakelijke lening van €2000 tot €350.000 aanvragen, volledig online. Deze kunt u op flexibele wijze afbetalen. Weet u nog niet precies hoeveel u nodig heeft? In dat geval biedt CapitalBox ondernemers zakelijk krediet aan. Hierbij betaalt u alleen voor wat u gebruikt en kunt u op elk gewenst moment geld opnemen.


## Conclusie

Uitdagingen en tegenslagen, van welke vorm of aard dan ook, zijn onlosmakelijk verbonden aan ondernemerschap. Hierdoor is ondernemen niet voor iedereen weggelegd. Bent u een ondernemer in hart en nieren, en durft u het aan? Dan zijn er verschillende manieren om te zorgen dat uw onderneming opgewassen is tegen uitdagingen.


Allereerst is het belangrijk om binnen uw organisatie veerkracht op te bouwen. Daarnaast is het belangrijk dat u van uw fouten leert en weet hoe u het beste met stressvolle periodes om kunt gaan. Tot slot is het van belang om af en toe om hulp te vragen. Dit kunt u doen in de vorm van delegeren door een professional in te schakelen, of door financiële hulp aan te vragen.



## FAQ

Zorg voor een heldere doelstelling, missie en visie voor uw onderneming en betrek een sterk en veelzijdig team bij uw bedrijf.

Analyseer uw fouten zodat u weet waar u kunt verbeteren en zorg ervoor dat u op de hoogte bent van trends en ontwikkelingen zodat u niet snel voor een verrassing komt te staan.

Door uw fouten te analyseren, brengt u in kaart waar het precies mis is gegaan en waarom.