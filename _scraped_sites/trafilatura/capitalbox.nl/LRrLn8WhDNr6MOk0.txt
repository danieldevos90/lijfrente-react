---
title: Wat is een BKR registratie precies en wat betekent dit voor je bedrijf?
url: http://www.capitalbox.nl/blog/wat-een-bkr-registratie-precies-en-wat-betekent-dit-voor-je-bedrijf
hostname: capitalbox.nl
description: Leer wat de gevolgen zijn van een BKR registratie voor je bedrijf en hoe jij jouw situatie kunt verbeteren.
sitename: CapitalBox
date: 2024-04-26
---
# Wat is een BKR registratie precies en wat betekent dit voor je bedrijf?


Wist je dat er maar liefst 11 miljoen verschillende BKR registraties zijn in Nederland? Dat is ook niet heel vreemd, want als je minstens één maand een krediet van meer dan € 250 hebt dan is dat al geregistreerd. Voor ondernemers krijg je een BKR als je persoonlijk aansprakelijk bent voor zakelijk krediet van meer dan € 1.000. Maar welke gevolgen heeft een BKR registratie voor jou als ondernemer en wat kun je er nog mee doen?

## De basis van een BKR registratie

Er zijn genoeg mensen die wel eens iets gehoord hebben over een BKR registratie, maar niet precies weten wat het betekent. Alle kredietgegevens in Nederland worden verzameld en beheert door de Stichting Bureau Krediet Registratie (BKR). Zoals aangegeven doen ze dat dus voor particulieren, maar ook voor ondernemers. Via een BKR registratie kunnen kredietaanbieders gemakkelijk zien welke leningen je momenteel nog hebt, en welke je in het verleden hebt gehad.

En wat je in het verleden hebt gehad? Dat kun je inderdaad nog wel even zien. Heb je namelijk een BKR registratie? Dan kun je dat maar liefst vijf jaar later nog zien in het register. Als je vandaag de lening van een BKR registratie nog terugbetaald kun je dus nog vijf jaar later zien dat je een lening hebt gehad.

## De positieve en negatieve BKR registratie

Als je weet dat iets vijf jaar lang geregistreerd staat dan klinkt het misschien niet heel erg positief. Maar een BKR registratie hoeft niet per se ongunstig te zijn. Zo kan een kredietaanbieder gemakkelijk zien dat je zowel persoonlijke als zakelijke leningen altijd netjes op tijd terugbetaald.

De negatieve BKR registratie - Bij een negatieve BKR registratie is er iets gebeurd tijdens de looptijd van het krediet. Normaliter gaan kredietaanbieders er gewoon vanuit dat je maandelijks jouw lening netjes weet terug te betalen. Doe je dat echter niet, bijvoorbeeld omdat je gewoon niet gaat betalen, als de lening is opgeëist of als je na een betalingsachterstand een aflossingsregeling hebt afgesproken, dan krijg je dus een negatieve BKR registratie. En dat kan nog wel eens wat gevolgen hebben, want feitelijk zegt het aan de kredietaanbieders dat ze nog eens extra moeten nadenken voordat ze met jouw organisatie in zee gaan.


De positieve BKR registratie - De meeste BKR registraties zijn gewoon ‘positief’. Dat betekent enkel en alleen dat een kredietaanbieder aangeeft dat je een krediet/lening hebt staan en dat je deze netjes maandelijks aflost. Misschien klinkt het frustrerend dat een lening vastgelegd staat, maar het kan ook positief zijn. Een kredietaanbieder kan zo zien dat je altijd netjes op tijd hebt betaald.


## Wat kun je doen om een achterstandsmelding te voorkomen?

Een positieve BKR registratie heeft dus een aantal voordelen, maar een negatieve BKR registratie kan zaken doen best lastig maken, helemaal als je krediet nodig hebt. Daarom is het belangrijk om te weten dat er verschillende ‘codes’ zijn met betrekking tot een BKR registratie. Zo is het bijvoorbeeld vrijwel onmogelijk om met een Code 4 BKR registratie een lening te krijgen, maar met een Code A of H zullen er nog genoeg kredietaanbieders zijn die met je in zee willen gaan.

- Code A – Dit betekent dat je een achterstandsmelding (A) hebt. Je loopt dus achter met de betaling van je krediet.
- Code H – Dit betekent dat er een herstelmelding (H) is gedaan. Je krediet loopt gewoon door en je hebt jouw betalingsachterstand weer ingehaald.
- Code 1 – Je hebt een betalingsregeling afgesproken met de kredietaanbieder nadat de betalingsachterstand (A) is geregistreerd.
- Code 2 – Je hebt de vraag gekregen om het krediet en de betalingsachterstand in één keer terug te betalen. Met andere woorden, een kredietaanbieder heeft het krediet opgeëist. Vaak betekent een Code 2 dat er een incassobureau is ingeschakeld.
- Code 3 – In deze gevallen gaat het vaak om een kwijtschelding of een afboeking.
- Code 4 – Je bent langere tijd onbereikbaar (geweest) ondanks het feit dat de kredietaanbieder contact met je heeft gezocht.


Om terug te komen op de vraag wat je het beste kunt doen om een achterstandsmelding te voorkomen? Ga altijd in gesprek met jouw kredietaanbieders en wees tenminste open en eerlijk over de huidige stand van zaken. Op die manier is het vaak mogelijk om de schade die een BKR registratie doet tenminste te beperken.

Vaak wordt namelijk zakelijk krediet pas twee maanden na de datum dat je had moeten betalen gemeld als een betalingsachterstand. Bij een doorlopend krediet is dat minimaal twee en maximaal vier maanden nadat je had moeten betalen. Je hebt dus voldoende tijd om het gesprek aan te gaan met jouw kredietaanbieder. Afspraken m.b.t. BKR-registratie zijn altijd terug te vinden in de krediet- of lening overeenkomst.

## Belang van gezond fiscaal beleid

Natuurlijk hebben de meeste ondernemers dromen en bepaalde ambities. Maar het is belangrijk om die ambities op een fiscaal gezonde manier te realiseren. Een negatieve BKR registratie zou wel eens lang impact kunnen hebben op jouw vermogen om te ondernemen. Want als je toch ineens een zakelijke lening nodig hebt met meerdere negatieve BKR registraties, dan zou het wel eens kunnen zijn dat je nergens een zakelijke lening kunt krijgen. Zorg er dan ook voor dat je de kredietwaardigheid van jouw bedrijf en jezelf als persoon serieus neemt.

## Een zakelijke lening met BKR registratie bij CapitalBox

Gelukkig zijn er altijd nog mogelijkheden waarbij je als klant een lening kunt afsluiten als je in het verleden een negatieve BKR-registratie hebt gehad. Bij CapitalBox vinden we het belangrijk dat elke klant de aandacht krijgt die ze verdienen. Daarom bekijken we ook altijd ieder geval op zich.


## Veelgestelde vragen

Als je een nieuwe lening aan gaat vragen dan bekijkt een kredietaanbieder de eerdere leningen die je al hebt of hebt gehad. Ze kunnen via een BKR registratie het betaalgedrag op die leningen zien. Dat is een voordeel als je op tijd hebt betaald en kan negatieve gevolgen hebben als je een betalingsachterstand hebt (gehad).

De kredietaanbieder geeft het aan de Stichting BKR door dat een krediet is beëindigd. Vanaf het moment dat een kredietaanbieder aangeeft dat het krediet is terugbetaald staat de BKR registratie echter nog vijf jaar vast – er is dus vijf jaar in te zien wat er tijdens de looptijd van het krediet plaats heeft gevonden.

Heb je bijvoorbeeld een negatieve BKR registratie en is jouw kredietaanvraag daardoor afgewezen? Dan kan zoiets ondernemen behoorlijk lastig maken. Een kredietaanbieder zal in dergelijke gevallen altijd extra kritisch kijken naar de mogelijkheden. Gelukkig zijn er aanbieders als CapitalBox die wel naar elke individuele aanvraag kijken.