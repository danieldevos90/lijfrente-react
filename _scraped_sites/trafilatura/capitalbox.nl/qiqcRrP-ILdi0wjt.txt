---
title: Drie tips om je energierekening te verlagen
url: http://www.capitalbox.nl/blog/drie-tips-om-je-energierekening-te-verlagen
hostname: capitalbox.nl
description: We hebben drie tips samengesteld om je te helpen het energieverbruik van je bedrijf te verminderen. Ontdek wat je vandaag al kunt doen.
sitename: CapitalBox
date: 2024-02-28
---
# Drie tips om je energierekening te verlagen

Het kan je niet ontgaan zijn, de energiekosten zijn dit jaar enorm gestegen. En dat zijn nu juist kosten die je altijd gaat maken. Een energierekening wordt onbetaalbaar voor een flink aantal ondernemers. Daarom is het verstandig om eens te kijken naar waar je als ondernemer geld kunt besparen.

Normaliter bestonden je totale bedrijfskosten al voor een aanzienlijk deel aan energiekosten, tegenwoordig is dit percentage nog veel hoger. Je kunt veel voordeel hebben met de kleinste maatregelen om energie te besparen. Door te besparen op jouw zakelijke energiekosten ben je verzekerd van een gezonde financiële toekomst. Zo zou je dermate veel geld kunnen besparen dat je vervolgens ergens anders kan investeren.

## Investeren in duurzame oplossingen

Het mooie van investeren in duurzame oplossingen is dat je niet alleen direct kunt besparen op de CO2-uitstoot en zo eventuele overheidseisen voor kunt zijn, maar je kunt ook besparen op jouw energiekosten. Er zijn een aantal duurzame oplossingen die zeker de moeite waard zijn. Een aantal van de beste opties kun je hieronder zien.

### Windturbines/windmolens

Sinds 2021 is het voor ondernemers mogelijk om voor kleinschalige energieopwekking met windturbines en zonnepanelen subsidie aan te vragen. Een genoemde verticale windmolen kan gebruikt worden om kleinschalig groene stroom op te wekken. Deze zijn vooral populair in de stedelijke gebieden waar het niet mogelijk is om een grote windturbine te plaatsen. Natuurlijk is het wel belangrijk bij deze optie dat er goed gekeken wordt naar waar de uiteindelijke windmolen komt te staan.

### Zonnepanelen

Steeds meer bedrijven gebruiken zonnepanelen om hun bedrijfsvoering te verduurzamen. Je bespaart namelijk niet alleen op het gebruik van fossiele brandstoffen met je eigen opgewekte energie, maar ook de daadwerkelijke energiekosten. Jouw eigen energie is altijd goedkoper dan de energie van een leverancier.

Het mooie van investeren in zonnepanelen is dat deze zich al in een aantal jaar kunnen terugbetalen. Daarnaast zijn er nog flink wat overheidssubsidies die deze optie steeds aantrekkelijker maken. Maar waarom zou je nog meer kiezen voor het gebruik van zonnepanelen?

- Het is een 100 procent duurzame optie, je werkt mee aan een schone, betere toekomst;
- Je bespaart direct op jouw energierekening door zelf energie op te wekken. Ook de energiebelasting zal een stuk minder zijn;
- Voor veel mensen is zaken doen met een duurzaam bedrijf aantrekkelijk, zo investeer je met zonnepanelen in een duurzaam imago;
- Investeren in de zon is hetzelfde als investeren in de toekomst. Onze zon is voor ons namelijk een onuitputtelijke duurzame energiebron;
- Er zijn genoeg subsidies beschikbaar die het kopen van zonnepanelen een stuk aantrekkelijker weten te maken.

### Elektrische warmtepomp

De warmte van de zon wordt continu opgeslagen in het grondwater, de bodem en de lucht. Er is een overvloed van deze gratis warmte aanwezig. Met een elektrische warmtepomp weet je die warmte eenvoudig om te zetten in verwarming van je bedrijfspand. Niet alleen in de zomer, maar ook in de winter, en niet alleen overdag, maar ook s’ nachts.

Een elektrische warmtepomp en een koelkast zijn goed met elkaar te vergelijken, ze werken alleen in de omgekeerde volgorde. De elektrische warmtepomp haalt energie uit het grondwater, de bodem en del lucht. Door middel van comprimeren, verdampen, expanderen en condenseren weet een elektrische warmtepomp die energie om te zetten tot het verwarmen van jouw bedrijfspand.

Je kunt de stap maken naar een volledig elektrische warmtepomp of kiezen voor een hybride warmtepomp. Bij een elektrische warmtepomp gebruik je geen gas meer om jouw bedrijfspand te verwarmen. Bij een hybride warmtepomp werkt de warmtepomp samen met jouw Cv-ketel en kun je tot maar liefst 60 procent aan energie besparen.

De initiële kosten van een elektrische waterpomp zijn fors, maar gezien de recente prijsverschillen tussen stroom en gas steeds meer de moeite waard.

### Het gebruik van gadgets

Naarmate zowel consumenten als bedrijven energiebesparende producten zoeken om het milieu te helpen en geld te besparen, bieden fabrikanten meer "milieuvriendelijke" gadgets aan dan ooit tevoren. Niet alle gadgets gaan echter heel veel helpen. Sommige gadgets kunnen gewoon iets meer bieden dan andere. Dit zijn een aantal van de gadgets voor het MKB die zeker wel de moeite waard zijn.

#### Slimme thermostaten


Een stap verder dan de instelbare thermostaat, nieuwe slimme thermostaten leren hoe en wanneer je de verwarming en de airconditioning gebruikt en volgen je gedragspatronen om zo zoveel en zo slim mogelijk energie te besparen. Omdat een groot percentage van de energierekening van je bedrijfspand uit verwarming en koeling komt kun je met een dergelijk systeem met een kleine investering grote bedragen besparen. Vooral omdat het niet meer mogelijk is om te ‘vergeten’ nog even de verwarming uit te doen als de laatste persoon het pand verlaat.

#### LED Verlichting


Van alle energiezuinige verlichting die er zijn bieden LED lampen het helderste licht voor het minste geld. Halogeen en compacte TL-lampen zijn om verschillende redenen niet zo goed in de smaak gevallen. Sommigen maken zich zorgen over het kwik in TL-lampen, terwijl anderen niet tevreden zijn over de lichtkwaliteit van halogeenlampen. LED is een goed alternatief, dat een constant licht geeft voor weinig geld, en ze zijn veilig.

#### Slimme meters


In tegenstelling tot gewone meters, die alleen een lopend totaal van de verbruikte energie vastleggen, kunnen slimme gas- en elektriciteitsmeters ieder half uur prijs- en verbruiksgegevens registreren en automatische meterstanden doorgeven aan je energieleverancier. De meeste bedrijven hebben twee meters, een voor gas en een voor elektriciteit - beide zullen door slimme meters vervangen worden. Je krijgt ook een In-Home Display (soms een IHD genoemd), een gemakkelijk te gebruiken handapparaat dat in je pand zit.

Als je een slimme meter krijgt, ga je je energie anders bekijken. Deze meters stellen je in staat om in bijna real time te volgen wat je gebruikt - en verspilt. Zo kun je bijvoorbeeld direct zien welke apparaten veel energie vreten en welke niet. Zo kun je bijvoorbeeld kiezen om energieverslindende apparaten te vervangen door zuinigere alternatieven.

#### Slimme stekkerdozen


In plaats van elke avond overal in het pand de stekker uit allerlei apparaten en elektronica te moeten trekken, kun je een slimme stekkerdoos gebruiken die stroom weet te besparen op alles waar deze op is aangesloten. Dit is ideaal voor stekkers op de vloer waar je anders misschien lastig bij kunt komen, onder het computerbureau, en achter een groot scherm bijvoorbeeld.

### Subsidies en vergoedingen

Wil je als ondernemer fiscaal voordelig investeren in milieuvriendelijke technieken en bedrijfsmiddelen? Dan zijn er genoeg subsidies en andere opties voor. Hieronder vind je een aantal van de meest bekende. Denk bijvoorbeeld aan de Willekeurige afschrijving milieu-investeringen (Vamil) en de Milieu-investeringsaftrek (MIA). Door goed te zoeken is het mogelijk om uiteindelijk flink wat geld te besparen.


## Financiering voor energiebesparende technologie

Door te investeren in duurzame, energiebesparende technologie is het mogelijk om verantwoord te ondernemen en tegelijkertijd zowel op de korte als lange termijn geld te besparen. Maar voordat je geld kunt besparen zul je eerst zelf wat geld moeten investeren. Gelukkig is er dan CapitalBox waar je zakelijke leningen tot €350.000 kunt krijgen. Zo kun je bijvoorbeeld sneller beginnen met een grotere investering in de verbetering van de energiezuinigheid van je pand.


## Veelgestelde vragen

Er zijn een flink aantal opties om de energierekening van je bedrijf te verlagen door gebruik te maken van gadgets. Denk bijvoorbeeld aan slimme energiemeters die je precies vertellen waar je energie gebruikt of slimme thermostaten die zorgen dat er niet onnodig gestookt wordt in jouw bedrijfspand.

Er zijn bestaande regelingen als de SDE++ (de subsidie op zonnepanelen) maar dit jaar is daar ook nog eens de Subsidieregeling Verduurzaming MKB (SVM) bij gekomen.

Door te investeren in duurzame, energiebesparende technologie is het mogelijk om verantwoord te ondernemen en tegelijkertijd zowel op de korte als lange termijn geld te besparen. Maar voordat je geld kunt besparen zul je eerst zelf wat geld moeten investeren. In sommige gevallen kun je hiervoor een subsidie aanvragen maar gelukkig is er ook CapitalBox waar je een zakelijke lening tot €350.000 kunt krijgen. Zo kun je bijvoorbeeld sneller beginnen met een grotere investering in de verbetering van de energiezuinigheid van je pand.