---
title: Kunt u beter geld lenen of eigen vermogen inleveren?
url: http://www.capitalbox.nl/blog/kunt-u-beter-geld-lenen-eigen-vermogen-inleveren
hostname: capitalbox.nl
description: U heeft vast wel eens horen zeggen "wie geld wil verdienen, moet eerst geld uitgeven" en daar zit ook wel een kern van waarheid in. Ondernemers hebben geld nodig om hun bedrijf te laten groeien. In het huidige bedrijfsklimaat is het soms van cruciaal belang dat u kunt investeren in materieel, reclame, personeel, inventaris of onroerend goed.
sitename: CapitalBox - Zakelijke Leningen
date: 2024-04-26
---
# Kunt u beter geld lenen of eigen vermogen inleveren?

U heeft vast wel eens horen zeggen "wie geld wil verdienen, moet eerst geld uitgeven" en daar zit ook wel een kern van waarheid in. Ondernemers hebben geld nodig om hun bedrijf te laten groeien. In het huidige bedrijfsklimaat is het soms van cruciaal belang dat u kunt investeren in materieel, reclame, personeel, inventaris of onroerend goed.

## Hoe u schulden van uw bedrijf op een positieve manier kunt laten werken

De meeste ondernemers hebben in de beginjaren van hun bedrijf geld nodig, terwijl dat vaak nog niet automatisch door de bedrijfsactiviteiten wordt gegenereerd. Ze moeten dus op zoek naar extern werkkapitaal. Dat kan door geld te lenen of door een deel van het bedrijf te verkopen (eigen vermogen inleveren).

Er zijn veel voorbeelden van succesvolle ondernemers die ooit een beroep hebben gedaan op financiële hulp van hun familie of van een bank of investeerder. Sommige kent u waarschijnlijk wel en andere zijn wellicht nieuw voor u. Bijvoorbeeld:

- Amazon.com: Oprichter Jeff Bezos is deze beroemde webshop met een investering van $100.000 van zijn ouders begonnen.
- SpaceX/Tesla: Elon Musk heeft zijn eerste bedrijf Zip2 opgericht met $28.000 die hij van zijn vader had gekregen. Het werd voor $307 miljoen en $34 miljoen in aandelen aan Compaq verkocht. Daarna kon Musk X.com/Paypal, SpaceX en Tesla oprichten.
- GoPro: de ouders van Nick Woodman (zijn vader is mede-oprichter van de Robertson Stephens investeringsbank) gaven hem een lening van $235.000 voor de start van zijn bedrijf.
- Poundland: deze grote, Britse winkelketen begon ooit met een investering van £50.000 van de vader van oprichter Steve Smith.
- Squarespace: oprichter Anthony Casalena ontving in 2003 $30.000 van zijn vader om deze All-in-One Web Publishing Suite mee te beginnen.

Het is moeilijk te zeggen of deze bedrijven zo gigantisch hadden kunnen worden zonder die financiële ondersteuning bij hun oprichting.

Of schulden u vooruit kunnen helpen, zal afhangen van uw eigen bedrijf, uw sector en hoe risicomijdend u bent. Afhankelijk van uw bedrijfsplan, wilt u uw onderneming snel laten groeien of langzaam opbouwen. Als uw bedrijf stilstaat, wilt u het misschien een nieuwe impuls geven.

## Schulden zijn goedkoper dan het inleveren van eigen vermogen

Als u op zoek gaat naar werkkapitaal voor uw bedrijf, dan is eigen vermogen inleveren op de lange termijn bijna altijd duurder dan een schuld aangaan.

Als u eigen vermogen inlevert, offert u voorgoed toekomstige winst op in ruil voor geld dat u op korte of middellange termijn nodig heeft. Als u kiest voor een zakelijke lening, moet u rente betalen, maar dat is tijdelijk. Wanneer u de lening heeft afgelost, is uw eigen vermogen nog steeds hetzelfde.


Lees meer over zakelijke leningen


## Rentebetalingen verminderen uw belastingdruk

Veel ondernemers zijn zich er niet van bewust dat in sommige landen de rentekosten van de fiscale winst mogen worden afgetrokken en dat u op die manier uw belastingkosten vermindert. Dit houdt in dat de effectieve rente die u betaalt lager is dan de nominale rente.

Dat is iets om rekening mee te houden wanneer u uitrekent wat het rendement van een bepaalde schuld zal zijn. Ook kleine bedrijven kunnen zo hun financiële situatie verbeteren.

## Schuld bevordert discipline** **

Schulden gaan gepaard met een zekere discipline met betrekking tot de uitgaven en investeringen van uw bedrijf, vooral in de beginjaren.

Dat wil natuurlijk niet zeggen dat een bedrijf een schuld moet aangaan om zijn discipline te verhogen, maar het is wel een positief neveneffect.

Als mensen goed in de slappe was zitten, zijn ze vaak niet erg gemotiveerd om op de centen te letten. Een mentaliteit van overvloed kan gevaarlijk zijn voor kleine en middelgrote bedrijven, die constant hun focus moeten verbeteren en flexibel moeten kunnen reageren. In bedrijven met grote budgetten gaan uitgaven soms net iets te gemakkelijk van noodzakelijkheden naar extraatjes. Maar wie krap bij kas zit, moet voorzichtiger zijn. Iedere financiële beslissing en transactie moet dan economisch verantwoord zijn.

Vaak leidt dit tot een verandering in de verwachtingscultuur binnen het bedrijf. Werknemers nemen dan zelf de verantwoordelijkheid om bijvoorbeeld elke stap van de productie zo efficiënt mogelijk uit te voeren.

Er zijn volop situaties waarin het afsluiten van een zakelijke lening misschien niet de juiste oplossing is. Maar als u het goed aanpakt, hoeft u er ook niet voor terug te deinzen. Het kan zelfs een strategisch middel zijn om uw bedrijf te laten groeien en is vaak veel goedkoper dan alternatieve financieringsopties. In de sterk competitieve marktomstandigheden van tegenwoordig is het belangrijker dan ooit om slim gebruik te maken van alle middelen die tot uw beschikking staan, zodat uw bedrijf echt succesvol kan worden.