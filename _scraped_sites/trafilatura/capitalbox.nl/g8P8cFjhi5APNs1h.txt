---
title: Hoe kunt u uw bedrijf met plezier laten groeien?
url: http://www.capitalbox.nl/blog/hoe-kunt-u-uw-bedrijf-met-plezier-laten-groeien
hostname: capitalbox.nl
description: Als ondernemer krijg je te maken krijgen met situaties waar je je misschien niet zo prettig voelt. Lees hier vijf dingen u zou kunnen doen om uw werk leuker te maken!
sitename: CapitalBox
date: 2022-08-16
---
# Hoe kunt u uw bedrijf met plezier laten groeien?

Als u uw bedrijf wilt laten groeien, betekent dat dat u ook moet groeien als persoon. Of u het nou leuk vindt of niet, als ondernemer zult u te maken krijgen met situaties waar u zich niet prettig bij voelt. Lees hier vijf dingen u zou kunnen doen om uw werk leuker te maken!

We hebben allemaal wel eens gehoord "Werk hoort niet leuk te zijn. Daarom is het ook werk." Als u het zo ziet, lijkt het alsof mensen die lol hebben in hun werk maar een beetje aan het lanterfanten zijn. Uit onderzoek is echter gebleken dat deze negatieve kijk op werk helemaal niet juist is.

Als u onze lijst doorleest, gaat u werk en plezier misschien wel heel anders bekijken:

## Mentaliteit

Uw mentaliteit is uw manier van denken. Uw mentaliteit bepaalt hoe u het nut van uw werk inziet en hoe u uw eigen rol daarin bekijkt. Het bepaalt de gewoontes die u heeft ontwikkeld vanuit uw eigen gedachten en overtuigingen.

Wetenschappers maken een onderverdeling tussen vaste mentaliteit en groeimentaliteit. Een vaste mentaliteit betekent dat u afgaat op uw aangeboren talenten en dat u niet verwacht dat die vermogens gaan veranderen. Met een groeimentaliteit blijft u zich lerend opstellen. Het is een dynamische zienswijze.

Met een groeimentaliteit gelooft u dat u uw eigen verhaal kunt veranderen en dat dingen niet altijd hetzelfde blijven. Als u een groeimentaliteit kunt ontwikkelen en vasthouden, is dat een van de beste dingen die u kunt doen voor uw bedrijf. Voor een ondernemer heeft een groeimentaliteit invloed op zijn gedrag.

Hier volgt een aantal oefeningen die u kunt doen om een groeimentaliteit te ontwikkelen:

- Richt u op leren en verbeteren en niet op uw aangeboren talenten
- Maak snel en vroeg veel fouten, maar zorg ervoor dat u die fouten niet herhaalt.
- Geef niet op
- Richt u op de kleine verbeteringen die u kunt doorvoeren
- Zoek een mentor of een coach
- Probeer het bij wijze van experiment en kijk of u er iets aan heeft

## Samenwerken

Als u sterke professionele banden heeft, kunt u meer netwerken. Dit kan op de lange termijn heel nuttig zijn voor uzelf en uw bedrijf.

Bovendien heeft u met betekenisvolle relaties meer lol en meer plezier in uw werk. Niemand begrijpt de details van uw dagelijkse werkleven beter dan uw collega's. Als u sterke banden heeft, maakt u onderlinge grapjes en ondervindt u veel kameraadschap in uw werkleven. Dat maakt het werk een stuk leuker.

## De balans tussen werk en privé

Het is nooit makkelijk om een bedrijf te beginnen en te laten groeien. Uw tijd en aandacht zijn hiervoor het meest waardevol. We kennen het allemaal: u zou nog zo veel meer kunnen doen, maar er zitten maar vierentwintig uren in een dag.

Als u prioriteiten en grenzen kunt stellen, heeft u de beste kans op een gezonde balans tussen werk en privé.

De wereld gaat razendsnel, maar het is belangrijk dat u tijd overhoudt om te kunnen nadenken en ontspannen. Tijdens het sporten of op vakantie krijgt u vaak de beste ideeën. Met een gezonde balans kunt u ook op uw werk de beste oplossingen verzinnen.

## Strategie

De volgende stap is het bepalen van een strategie om uw bedrijf te laten groeien. U maakt een plan waarmee u de visie van uw bedrijf kunt waarmaken, doelen kunt behalen, prioriteiten kunt stellen, succesvol kunt concurreren en een optimale financiële positie kunt behouden.

Bij het bepalen van een bedrijfsstrategie moet u de volgende doelen in de gaten houden:

- Sluit uw product aan op de markt? - Zorg ervoor dat u de consument kunt bieden wat hij wil.
- Een gezonde winst - Hoe kunt u uw product op winstgevende wijze en in de juiste verhouding aanbieden?
- Flexibele marketing - Zorg dat u steeds meer mensen bereikt en dat het klanten worden op een consequente, betrouwbare en winstgevende manier.

## Uitvoering

Nu heeft u de juiste mentaliteit en een geweldig team. U heeft uitgezocht hoe u ook wel eens afstand kunt nemen van uw bedrijf en u heeft een duidelijk plan opgesteld voor de groei van uw bedrijf. Nu is het tijd om dat plan uit te voeren.

Het kan een uitdaging zijn om ook echt iets gedaan te krijgen. Gelukkig hebben wij een paar tips die u kunnen helpen meer taken van uw lijstje af te strepen:

- Doe het minste wat u kunt doen om problemen op te lossen.
- Maak elke dag een takenlijst.
- Doe het moeilijkste eerst.
- Werk volgens een systeem.
- Richt u op één ding tegelijk.
- Neem beslissingen binnen zestig seconden.