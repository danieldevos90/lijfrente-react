---
title: Stapelfinanciering, hoe doe je er je voordeel mee?
url: http://www.capitalbox.nl/blog/stapelfinanciering
hostname: capitalbox.nl
description: De term ‘stapelfinanciering’ is niet nieuw, maar wordt wel steeds vaker gebruikt. Wat is stapelfinanciering en hoe doe je er als ondernemer je voordeel mee?
sitename: CapitalBox
date: 2024-04-26
---
# Stapelfinanciering, hoe doe je er je voordeel mee?

De term ‘stapelfinanciering’ is niet nieuw, maar wordt wel steeds vaker gebruikt. Wat is stapelfinanciering en hoe doe je er als ondernemer je voordeel mee? In dit artikel leggen we het uit.


## De financieringsmix

Van oudsher stappen de meeste ondernemers die op zoek zijn naar zakelijke financiering af op de bekende optie: de bank. Tegenwoordig financieren banken echter veel minder mkb-ondernemingen dan vroeger. Dit heeft te maken met gevolgen van de kredietcrisis en aangescherpte wet- en regelgeving binnen de EU.

Het goede nieuws is dat er vandaag de dag veel meer mogelijk is op het gebied van zakelijke financiering. Er is een groot aantal nieuwe zakelijke financiers actief op de markt, die verschillende vormen van alternatieve (non-bancaire) financiering aanbieden. Deze zogeheten alternatieve financiers bieden vaak snellere processen en meer flexibiliteit in financiële producten.

Met de opkomst van alternatieve financiering hebben ondernemers brede keus uit een verscheidenheid van financieringsopties. Hierin wordt onderscheid gemaakt tussen looptijd (korte, middellange of lange termijn) en financieringsdoel (werkkapitaal, overbrugging, investeringen). Veel ondernemingen maken dan ook gebruik van meerdere financieringsvormen tegelijk. Dit noemen we de financieringsmix. Het combineren van verschillende financieringsvormen noemen we ook wel ‘stapelfinanciering’ of ‘gestapeld financieren’.


## Een voorbeeld van stapelfinanciering

Een combinatie van verschillende financieringsvormen kan, in tegenstelling tot slechts één (bancaire) financiering, veel beter inspelen op specifieke behoeften van een onderneming.

Een voorbeeld: een beginnende ondernemer trekt startkapitaal aan via een crowdfundplatform. De financiering en het rendement dat de investeerder ontvangen wordt afgelost over een termijn van tien jaar. Ondertussen groeit de onderneming en dient de ondernemer een grote hoeveelheid voorraad in te slaan om goed te kunnen blijven inspelen op de vraag. Hiervoor is extra werkkapitaal nodig. De ondernemer gaat een kortlopende zakelijke lening aan om de voorraad in te kopen. De voorraad wordt vervolgens met marge verkocht aan de afnemers en van de opbrengt wordt de financier terugbetaald. Zo combineert de ondernemer een langetermijnoplossing met een kortetermijnoplossing om de balans tussen uitgaven en inkomsten te verbeteren.


## Hoe doe ik mijn voordeel met stapelfinanciering?

Heb je als ondernemer bepaalde financieringsbehoeftes die door je huidige financieringsmix niet gedekt worden? Dan kan het waardevol zijn je te oriënteren op aanvullende mogelijkheden. Heb je bijvoorbeeld al een langlopende externe financiering aangetrokken, dan kun je kijken naar kortlopende werkkapitaalfinancieringen die goed stapelbaar zijn. Voorbeelden hiervan zijn:

- Kortlopende zakelijke lening
- Kortlopend zakelijk krediet
- Factoring
- Leasing
- Herfinanciering van activa

Bij het stapelen van verschillende financieringsvormen is het belangrijk van tevoren een plan op te stellen. Hoeveel financiering heb je nodig, waar wil je het voor gebruiken en hoe lang verwacht je de financiering nodig te hebben? Daarnaast is het handig alvast je financiële administratie op orde te brengen. De meeste kredietverstrekkers vragen namelijk bepaalde documenten op, zoals jaarcijfers of transactiebestanden van de bank.


## Direct een aanvraag starten?

Klik dan op de knop hieronder om een zakelijke lening aan te vragen.