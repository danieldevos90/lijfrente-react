---
title: CapitalBox Ondersteuning
url: http://www.capitalbox.nl/node/3
hostname: capitalbox.nl
description: Vraag nu een zakelijke financiëring aan! Snel zakelijk kapitaal. Hoor vandaag of u in aanmerking komt. Vraag direct aan!
sitename: CapitalBox - Zakelijke Leningen
date: 2025-01-01
---
# Over CapitalBox

CapitalBox is een online financier die is opgericht met één doel voor ogen: ondernemers verder helpen groeien. We verstrekken financiering in de vorm van een zakelijke lening of een zakelijk krediet, tussen de €5.000 en €500.000 aan ondernemers in het MKB die dit voornamelijk gebruiken als werkkapitaalfinanciering.

Onze uitgangspunten zijn goede service, snelheid en transparantie. Ons innovatieve financieringsplatform en onze deskundige kredietspecialisten stellen ons in staat om snel beslissingen te nemen en binnen een werkdag terugkoppeling te geven op een ingediende aanvraag. Na de goedkeuring van uw aanvraag, kunt u binnen enkele dagen over de lening beschikken.

Ons Nederlandse team, gevestigd in Amsterdam en bestaat uit een lokaal team professionals die voor u klaar staan om ondernemers te helpen hun doelen te verwezenlijken.

Daarnaast is CapitalBox ook op internationaal niveau actief met kantoren in Helsinki, Kopenhagen, Stockholm en Vilnius.

Onze missie is simpel: het snel leveren van financiering aan bedrijven op het moment dat zij dit nodig hebben om verder te kunnen groeien.

Ons aanvraagproces is volledig online en binnen 5 minuten kunt u uw aanvraag al indienen. Service en klantcontact staan bij ons hoog in het vaandel, we luisteren graag naar onze klanten en partners. U kunt bij ons te allen tijde terecht voor vragen, of persoonlijke begeleiding tijdens uw aanvraag.

Ons aanvraagproces en het financieringsvoorstel zijn kosteloos en vrijblijvend, wij vragen geen zakelijke zekerheden (zoals een onderpand) en klanten kunnen bij ons profiteren van flexibele betalingsopties. Denk hierbij aan vervroegd boetevrij aflossen, een aflossingspauze en het wijzigen van de terugbetaal data.

Een zakelijke lening kunt u bij CapitalBox afsluiten tot een bedrag van €500.000 met een looptijd tot maximaal 50 maanden. Zowel de looptijd als de hoogte van het bedrag hangt onder andere af van uw doel, bedrijfssituatie en risicoprofiel.

In het contract wordt onder meer opgenomen tegen welke kosten u het bedrag leent, wanneer het moet worden terugbetaald en wat de voorwaarden zijn. Een zakelijke lening is ideaal voor situaties waarin u een het totale bedrag in een keer op uw rekening wilt. Het volledige leenbedrag wordt in één keer naar u overgemaakt (nog dezelfde dag!) en u lost maandelijks een vast bedrag aan ons af.

Wij verstrekken enkel financiering aan bedrijven, niet aan particulieren.

Een zakelijke kredietlijn is een vorm van een lening voor kleine en middelgrote bedrijven, die veel meer flexibiliteit biedt dan een gewone zakelijke lening. Een kredietlijn werkt net als een creditcard. Met een zakelijke kredietlijn kunt u maximaal €150.000,- lenen en betaalt u alleen rente over dat deel van het bedrag dat u daadwerkelijk leent. U kunt geld opnemen en aflossen zo vaak als u wilt, zolang u de kredietlimiet niet overschrijdt. Per maand lost u 3-5% af op uw kredietfaciliteit maar dit kunt u ten alle tijden weer her opnemen.

CapitalBox biedt financiering aan vanaf €5.000 t/m €500.000. Een zakelijk krediet kunt u afsluiten tot €150.000 en een zakelijke lening tot €500.000.

Afhankelijk van de financiële situatie en het risicoprofiel van uw bedrijf kunnen wij u een aanbod doen.

Voor zowel zakelijke lenigen als een zakelijk krediet hanteren we een looptijd tot maximaal 50 maanden. De looptijd hangt onder andere af van uw doel, bedrijfssituatie en risicoprofiel. Mocht u tijdens de looptijd uw lening willen verlengen, dan kunt u vrijblijvend een voorstel opvragen voor het verlengen of verhogen van de lening. Andersom mag u de lening ook eerder boetevrij aflossen.

## Aanvraagprocedure

Afhankelijk van het bedrag dat u aanvraagt dient u één of meerdere van de volgende documenten bij ons aan te leveren:

- Een transactieoverzicht van uw zakelijke bankrekening
- De definitieve jaarrekening(en) van het afgelopen volledige jaar
- Kolommen balans van het huidige jaar
- Een screenshot of dagafschrift van uw zakelijke bankrekening met daarop de naam, datum, het rekeningnummer en het saldo
- Een kopie van uw geldig legitimatiebewijs
- De IB-aangifte(s) van het afgelopen jaar

Afhankelijk van de hoogte van de aanvraag kunnen wij u ook vragen om uw Btw-aangiften.

Een risicoanalyse is maatwerk en een van onze specialisten zal u per mail of telefonisch op de hoogte brengen van de benodigde documenten.

- Voor een zakelijke lening vragen we een jaaromzet van minimaal €48.000
- Wil je een zakelijk krediet, dan vragen we een jaaromzet van minimaal €48.000
- KVK-registratie
- Nederlandse zakelijke bankrekening
- Het bedrijf dient gevestigd te zijn in Nederland
- Het bedrijf dient minimaal 24 maanden actief te zijn
- Geen openstaande claims
- De eigenaren zijn woonachtig in Nederland

Nadat we alle documenten hebben ontvangen en de aanvraag compleet is, geven wij u binnen een werkdag uitsluitsel over uw aanvraag. Bij goedkeuring heeft u vrijwel direct toegang tot uw lening of uw krediet.

Een financieringsaanvraag bij CapitalBox is vrijblijvend en kosteloos. Pas wanneer u gebruik wilt maken van de financiering brengen wij u kosten in rekening.

- Voor een zakelijk lening betaalt u eenmalig een afsluitprovisie van maximaal 2,95% en u betaalt maandelijkse kosten voor het geleende bedrag
- Voor een zakelijk krediet betaalt u een bereidstellingsprovisie van maximaal 2,95% en betaalt u vergoeding over het opgenomen bedrag

Er zijn geen andere aanvullende of verborgen kosten.

CapitalBox heeft een speciaal Partner programma. Wordt u partner, dan krijgt u toegang tot ons partnerportaal waar u namens uw klant gemakkelijk een aanvraag kunt indienen. Als partner van CapitalBox krijgt u een bovendien een vast contactpersoon toegewezen. Onze accountmanagers staan altijd klaar voor een eventuele quick scan, begeleiding tijdens de aanvraag, toelichting op een case en bij overige vragen.


Heeft u interesse om partner te worden, kijk dan op onze partner pagina. Voor meer informatie of andere vragen, neemt u contact op via partners@capitalbox.nl

## Productkenmerken

Wij vragen geen zakelijke zekerheden zoals een onderpand. In de meeste gevallen vragen wij alleen om een persoonlijke garantstelling van de ondernemer. Net zoals een bank dat doet.

De kosten variëren per aanvraag en zijn afhankelijk van het risicoprofiel.

Wordt uw aanvraag door ons goedgekeurd dan ontvangt u van ons een transparant voorstel waarin duidelijk de condities staan vermeld. Accepteert u het voorstel, dan zorgen wij ervoor dat de uitbetaling van de financiering direct plaatsvindt. Maakt u gebruik van ons zakelijk krediet, dan krijgt u direct toegang tot uw krediet.


U kunt uw financiering, zowel de lening als het krediet beheren en monitoren in uw persoonlijke klantenportaal.

Mocht u tijdens de looptijd uw lening willen verlengen, dan kunt u vrijblijvend een voorstel opvragen voor het verlengen of verhogen van de lening.

## Aflossen

**Zakelijke lening:**

Onze zakelijke leningen kennen een maandelijkse aflossing van een vast bedrag* en een looptijd tot 50 maanden. Aan de hand van uw financiële gegevens bepalen we wat de maximale looptijd wordt. Hierdoor weet u van tevoren waar u aan toe bent.


*Worden er veranderingen aangebracht, bijvoorbeeld wanneer er gebruik wordt gemaakt van een van de flexibele terugbetaalmogelijkheden, dan kan dit effect hebben op het aflossingsschema.

**Zakelijke krediet: **

U kunt geld opnemen en aflossen zo vaak als u wilt, zolang u de kredietlimiet niet overschrijdt. Per maand lost u 3-5% af op uw kredietfaciliteit maar dit kunt u ten alle tijden weer her opnemen.


Wilt u gedurende de looptijd van het contract uw financiering eerder aflossen dan is dit altijd mogelijk en hieraan zijn geen kosten verbonden. Neem voor meer informatie contact op met een van onze specialisten.

Uw succes is ook ons succes en daarom bieden wij flexibele betalingsopties aan. Zo kunt u bijvoorbeeld een betalingsuitstel aanvragen en een maand minder betalen, u betaalt dan alleen de rente. Wilt u liever op een later moment terugbetalen? Dan kunnen wij de aflossingsdatum voor u wijzigen.*


Als u klant bent bij ons en graag wilt weten of uw bedrijf gebruik kan maken van één van deze opties, neem dan contact op met één van onze specialisten.

** Let wel, deze twee opties moeten worden aangevraagd en door ons worden goedgekeurd. Er zijn geen kosten aan verbonden.*

## Privacy

Ons doel is om onze klanten goede en professionele service te verlenen op een veilige manier. We gebruiken uw gegevens om uw aanvraag te beoordelen en in analyses om u een passend financieringsvoorstel te kunnen bieden. We gebruiken de gegevens van onze klanten niet voor andere doeleinden.


Vanzelfsprekend voldoen wij aan alle richtlijnen met betrekking tot de AVG-regeling, die in mei 2018 van kracht ging. Voor meer informatie kunt u tevens ons Privacybeleid en Cookiebeleid raadplegen.

Alle informatie die u online aan ons verstrekt wordt binnen onze beveiligde server opgeslagen. Onze veiligheidssystemen hebben een standaard die u ook van een bank kunt verwachten. Wij bekijken en/of bewaren geen persoonlijke inloggegevens en kunnen hier, zonder uw uitdrukkelijke toestemming, nooit over beschikken. Uw financiële documentatie, transactie- en bankgegevens worden uitsluitend gebruikt voor analysedoeleinden.