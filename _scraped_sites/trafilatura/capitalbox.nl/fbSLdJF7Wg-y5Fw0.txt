---
title: Zo kiest u het beste social media platform voor uw bedrijf
url: http://www.capitalbox.nl/blog/zo-kiest-u-het-beste-social-media-platform-voor-uw-bedrijf
hostname: capitalbox.nl
description: Social media kanalen vormen een goede mogelijkheid om klanten te werven. Toch zijn niet alle social media kanalen hetzelfde. Lees meer over wat het beste past bij uw bedrijf.
sitename: CapitalBox
date: 2022-08-16
---
# Zo kiest u het beste social media platform voor uw bedrijf

Social media vormt niet alleen een uitstekende mogelijkheid om nieuwe klanten te werven, ze kunnen ook de loyaliteit van bestaande klanten vergroten. Er zijn echter wel veel verschillende soorten social media en het aantal waaruit je kunt kiezen kan overweldigend zijn.

Niet alle social media zijn hetzelfde: de meeste bieden bepaalde unieke mogelijkheden waarmee ze zich van andere platforms onderscheiden. In het begin heb je misschien de neiging om ze allemaal te proberen. Toch levert het waarschijnlijk meer op als je concentreert op één platform dan wanneer je de aandacht verdeelt over meerdere platforms.

## Begin met één social media platform

Onderschat niet hoeveel tijd en energie het kost om een social media account op een goede manier te beheren. Je moet content bedenken en maken, aan discussies deelnemen, vragen beantwoorden en andere manieren verzinnen om met uw publiek in contact te komen. Anders gezegd: je moet jouw community beheren, en dat is op zich al een volledige dagtaak.

Het is verstandig om in het begin één social media platform te kiezen waar je op concentreert. Eén social media account dat goed wordt beheerd ois veel meer waard voor jouw bedrijf dan meerdere accounts die slecht worden beheerd.

Als dit ene account eenmaal goed functioneert, kun je proberen om jouw bereik te vergroten door ook op andere platforms actief te worden. Maar voordat je dat doet, moet je eerst onderzoeken welk platform het meest geschikt is voor jouw bedrijf.

## Verschillen tussen social media platforms

Het is weliswaar mogelijk om de term social media als verzamelbegrip te gebruiken, maar dat betekent niet dat alle social media hetzelfde zijn. Ze verschillen allemaal een beetje van elkaar. Deze verschillen hebben invloed op het type mensen dat een bepaald platform gebruikt (demografie) en daarmee ook op het type bedrijven dat er het meeste baat bij heeft om dat platform te gebruiken.

Hieronder vind je een overzicht van de meest gebruikte social media en wat ze van elkaar onderscheidt.

Zonder enige twijfel de koning onder de social media. In het begin concentreerde Facebook zich vooral op het met elkaar in contact brengen van familie en vrienden, maar later verschoof de aandacht meer naar contacten tussen gelijkgestemden. Nu gebruiken mensen Facebook vooral om het nieuws bij te houden en opinieleiders te volgen. Als je maar goed genoeg zoekt, vind je over vrijwel elk onderwerp een groep – en mensen die in dat onderwerp zijn geïnteresseerd.

Facebook bestaat al 16 jaar. Doordat jongere gebruikers zich vooral richten op andere social media, wordt de gebruikersgroep van Facebook steeds ouder. Maar met meer dan twee miljard gebruikers heeft Facebook nog steeds een zeer veelzijdige gebruikersgroep.

Toch levert dit grote aantal gebruikers je niets op als je niet de juiste mensen weet te bereiken. Gelukkig beschikt Facebook over misschien wel het beste advertentieplatform ter wereld. Dankzij doeltreffende marketinginstrumenten en nog steeds betaalbare prijzen is Facebook het perfecte platform om meer mensen te bereiken. Als je meer wilt weten over adverteren op Facebook, lees dan de post “Zo maakt u uw eerste advertentie op Facebook”.

Het jongere, geadopteerde broertje van Facebook. Bij Instagram staat het visuele aspect centraal: foto’s en video’s die de aandacht trekken, die leuk zijn om naar te kijken en die het bredere verhaal van een bepaald merk vertellen. De gebruikersgroep van Instagram is jonger dan die van Facebook en Instagram is het platform dat het vaakst gebruikt wordt voor influencer marketing.

Om succes te behalen op Instagram is het een voordeel als jij en jouw bedrijf visueel zijn ingesteld. Noodzakelijk is dat niet, maar het is wel gemakkelijker om actief te zijn op een visueel ingesteld platform als je een product hebt dat visueel aantrekkelijk is. Dat is ook de reden dat Instagram het belangrijkste platform is geworden voor de modebranche.

Als je besluit om actief te worden op Instagram, beschouw het dan als een verzamelplaats van momenten en snapshots. Jouw account moet een bepaalde visuele uitstraling hebben die past bij jouw merk en het publiek waar je op richt. Op Instagram is het verder de norm geworden dat een account een bepaalde levensstijl vertegenwoordigt, bijv. gezond eten, bewegen, design, etc

Beknopt, helder en gevat – zo communiceer je op Twitter. Het tempo ligt hoog en je moet veel proactiever zijn dan op de meeste andere platforms. Aan de andere kant is het bereik groot door het gebruik van hashtags. Dankzij de informele en ongedwongen communicatie tussen vele verschillende mensen is het een van de meest “sociale” platforms.

Ook hier staat het visuele aspect centraal. Maar Pinterest is niet zo sociaal als Instagram en ook het vertellen van een verhaal is veel minder belangrijk. Pinterest is de onofficiële thuisbasis van infographics en andere visuele technieken. Mensen bezoeken Pinterest om ideeën op te doen: voor het inrichten van hun woonkamer of keuken, om een broodtrommel of Halloweenkostuum te ontwerpen, voor een bepaalde levensstijl, etc. Al deze ideeën worden verzameld (“gepind”) op “borden” waar een bepaald onderwerp centraal staat.

Als de producten die jouw bedrijf maakt bij zo’n levensstijl of idee passen, kunnen ze op een bepaald bord terechtkomen. Net als bij Instagram is het een voordeel als het product dat je verkoopt visueel aantrekkelijk is.

LinkedIn is in feite een soort Facebook voor de arbeidsmarkt. Het is een netwerk voor professionals, die met elkaar communiceren over hun werk en over alles wat te maken heeft met hun professionele ontwikkeling. Het is het perfecte platform voor de B2B-sector om te netwerken, contacten te leggen en om klanten te werven. Net als bij Facebook kun je updates plaatsen en volgers verzamelen. Bovendien lijkt het advertentieplatform van LinkedIn erg op dat van Facebook.