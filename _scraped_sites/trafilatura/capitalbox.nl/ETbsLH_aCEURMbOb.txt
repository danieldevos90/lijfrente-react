---
title: Hoe verandert COVID-19 het winkelgedrag?
url: http://www.capitalbox.nl/blog/hoe-verandert-covid-19-het-winkelgedrag
hostname: capitalbox.nl
description: Het winkelgedrag dit jaar is veranderd. Bekijk wat de belangrijkste veranderingen zijn en hoe je jouw bedrijf daarop kunt aanpassen.
sitename: CapitalBox
date: 2022-08-16
---
# Hoe verandert COVID-19 het winkelgedrag?

Nu de kerstinkopen voor de deur staan, is het tijd om te kijken hoe COVID-19 het winkelgedrag heeft veranderd en hoe je daar als bedrijf op kunt anticiperen. We zien dat de grootste verandering is dat meer consumenten vaker dan voorheen online aankopen zijn gaan doen. Dit betekent voor bedrijven (nog) grotere focus op online verkoop en voor logistieke bedrijven dat ze tijdens de kerstperiode klaar moeten zijn voor een nog grote hoeveelheid online bestellingen.

**Hoe zijn winkelgewoonten veranderd? **

Het feit dat de winkelgewoonten zijn veranderd zou geen verrassing moeten zijn. Als je alleen al kijkt naar je eigen gewoontes, dan merk je misschien al enkele veranderringen. Voor ondernemers is het daarom belangrijk om ervoor te zorgen dat het bedrijf zich aanpast aan deze nieuwe online shopping gewoontes van de klanten. Voor veel ondernemers een cruciale taak.


Onderzoeksbureau McKinsey heeft eerder dit jaar hun bevindingen over dit onderwerp gepubliceerd. Het huidige winkelgedrag van de consument wordt voor een groot deel het nieuwe normaal, mensen leren leven met de realiteit van COVID-19. Hieronder een korte samenvatting van het rapport:


Vijf thema's vallen op bij consumenten over de hele wereld:

- Bewuster uitgave patroon
- Grotere behoefte aan online winkelen
- Consumenten loyaliteit nam af
- Gezondheid en “zorgzame” economie
- Thuisblijf-economie


**Bewuster uitgave patroon - Verschuiving naar waarde en essentiële zaken**

Omdat veel mensen verwachten dat COVID-19 op korte termijn invloed zal hebben op hun financiën en hun dagelijkse routine, zijn consumenten bewuster van hun uitgaven. Hierdoor schakelen ze terug naar goedkopere producten. Ook wordt de aandacht grotendeels verschoven naar de essentiële zaken, zoals boodschappen en huishoudelijke artikelen, en wordt er bezuinigd op de meeste andere categorieën.


**Meer behoefte aan online winkelen **

De meeste productcategorieën hebben tijdens de pandemie een groei van meer dan 10 procent in hun online klantenbestand gezien en veel consumenten zeggen dat ze van plan zijn om online te blijven winkelen, zelfs nu de meeste winkels fysiek weer heropenend zijn.


Naast e-commerce worden ook andere digitale en contactloze services, waaronder ophalen, bezorgen en een pick-up-service, veel vaker toegepast. Hoewel sommige van deze gewoonten enkel toegepast worden tijdens de pandemie, zullen veel van deze oplossingen voor de lange termijn worden aangenomen.


**De loyaliteit van de consument nam af **

Voor bepaalde producten en merken zorgde COVID-19 voor verstoringen in de goederenstroom. Op het moment dat consumenten hun favoriete product niet konden vinden bij hun favoriete winkelier, veranderden ze hun winkelgedrag: veel consumenten hebben tijdens de crisis een ander merk geprobeerd of bij een andere winkel gewinkeld. Waarde, beschikbaarheid, kwaliteit of biologische producten waren de belangrijkste drijfveren voor consumenten om een ander merk te proberen.


**Gezondheid en “zorgzame” economie **

Consumenten hebben meer aandacht voor retailers met zichtbare voorzorgmaatregelen zoals hygiëne in de winkels en bijvoorbeeld looproutes of andere aanpassingen. De consument heeft de neiging om meer te kopen bij bedrijven en merken die maatregelen hebben genomen en die zorg dragen voor een veilige werkomgeving voor hun medewerkers.


In deze uitdagende tijden hebben consumenten een groter bewustzijn van de manier waarop bedrijven omgaan met belanghebbenden, lokale gemeenschappen en de samenleving in bredere zin. De acties die bedrijven tijdens deze pandemie ondernemen, zullen waarschijnlijk nog lang worden herinnerd nadat COVID-19 het dagelijks leven niet meer verstoort.


**Thuisblijf-economie **

In de meeste landen voelen consumenten zich nog niet op hun gemak of zijn nog niet in de gelegenheid om hun "normale" winkelactiviteiten te hervatten. Voor meer dan driekwart van de consumenten die hun gedrag aanpassen vanwege de Coronacrisis, zal een versoepeling van overheidsbeperkingen niet voldoende zijn. In plaats daarvan zullen ze wachten op berichtgeving van medische autoriteiten, geruststelling dat er veiligheidsmaatregelen zijn genomen en de ontwikkeling van een COVID-19-vaccin en/of behandelingen.


Bedrijven die zich richten op producten en diensten voor thuis, kunnen dus juist profiteren van de Corona-crisis maar consumenten zijn van plan om een aantal van hun pre-COVID-19-activiteiten te hervatten en winkelen staat bovenaan de lijst. Grote evenementen en vliegreizen daarentegen komen als laatste op de lijst.


Na inzicht in het winkelgedrag van de klant, is het de volgende stap om naar je bedrijf te kijken en te inventariseren of er mogelijkheden zijn om aanpassingen te doen, (online) zichtbaarheid en communicatie te verbeteren, en het product of aanbod te veranderen zodat je jouw klanten blijft behouden.


**Heb je extra werkkapitaal nodig voor bijvoorbeeld een extra voorraad, het optimaliseren van de onlinemarketingkanalen of de website?** Wij helpen u graag.

CapitalBox vertrekt zakelijke financiering tot maximaal €350.000 met een looptijd van 36 maanden. Wij beoordelen de aanvraag binnen één werkdag, bij goedkeuring is de financiering vrijwel direct beschikbaar.