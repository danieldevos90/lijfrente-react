---
title: Strategische bedrijfsplanning in 2022 - waar moet je beginnen?
url: http://www.capitalbox.nl/blog/strategische-bedrijfsplanning
hostname: capitalbox.nl
description: Het begin van het jaar is een goed moment om je bedrijfsstrategie te evalueren en plannen te maken voor wat je in de komende 12 maanden wilt bereiken.
sitename: CapitalBox
date: 2024-02-28
---
# Strategische bedrijfsplanning in 2022 - waar moet je beginnen?

Het begin van een nieuw jaar is een goed moment om de balans op te maken van waar je bedrijf nu staat en ook gelijk te zien waar je naar toe wil groeien. Wat zijn bedrijfsdoelstellingen voor het komende jaar, en wat voor planning heb je uiteindelijk nodig om die bedrijfsdoelstellingen te realiseren?

Elk jaar bepalen ondernemers doelen voor het nieuwe jaar. Die doelen zijn meestal ambitieus, en dat geldt waarschijnlijk ook voor jou. Als ondernemer geloof je immers in jezelf en in jouw bedrijf. Maar hoe vaak heb je goede voornemens gehad voor het nieuwe jaar en deze al na januari in rook zien opgaan? Dan is het nu tijd om de manier waarop je deze bedrijfsdoelstellingen bepaalt te heroverwegen. Wat je doel ook is – het is belangrijk dat je de juiste aanpak kiest.

Met strategische bedrijfsplanning worden feitelijk drie vragen beantwoord:

- Hoe gaat het met je onderneming?
- Welke zakelijke doelen wil je voor het nieuwe jaar bepalen?
- Wat zijn de beste manieren om deze doelen te bereiken?

Dat zijn de drie belangrijkste onderdelen om jouw bedrijfsdoelstellingen voor het komende jaar te bepalen. Vergroot je kans op succes met deze tips om op de juiste manier effectieve doelen op te stellen.


## Tastbare doelen betekent tastbare resultaten

Een belangrijke manier om te bepalen of jouw doel een succes gaat worden is hoe gegrond het is in de realiteit. Ga je jouw bedrijfsdoelstellingen formuleren? Dan is het belangrijk dat je dit op een realistische manier doet. Hoewel het normaal is dat je grootse dromen hebt voor je bedrijf, evalueer je plannen om te zien hoe realistisch ze zijn op basis van je huidige situatie.

Wanneer je aan het meest gunstige scenario denkt, schets dan de stappen die nodig zouden zijn om dat te bereiken. Maak ze SMART doelen zodat je precies weet wat je van jezelf verwacht. Een realistisch doel is er een dat gegrond is in tastbare, harde feiten. Gebrek aan meetbaarheid kan je doel - en de weg die je moet afleggen om er te komen - onoverzichtelijk maken. Zonder duidelijke stappen is de kans groot dat jouw pad naar bedrijfsdoelstellingen geen succes gaat hebben.

Realistische verwachtingen stellen is een kwestie van bepalen wat je wilt en een degelijk plan maken. Je kunt flink willen investeren, maar als jouw bedrijf daar momenteel de financiële ruimte niet voor heeft is dat misschien niet realistisch. Uiteindelijk wil je de verandering bepalen die je graag zou zien en haalbare stappen creëren om je naar dat doel te leiden. Je kunt dit schriftelijk doen, met behulp van een kalender of een ander hulpmiddel dat je helpt je bedrijfsplan te visualiseren

- Vermeld wat je wilt bereiken in zo eenvoudig mogelijke termen
- Identificeer sterke en zwakke punten. Waar is je huidige organisatie toe in staat? Hoe blijf je mogelijke valkuilen voor?
- Bekijk je beschikbare tools. Maak gebruik van apps of programma's die je kunnen helpen organiseren en op koers te blijven. Technologie biedt vele manieren om vorderingen visueel te zien in de vorm van tijdschema's, grafieken en rapporten.

Door het doel en je plan helder uit te zetten, kun je een ongrijpbaar idee in je hoofd omzetten in een concreet bedrijfsdoel.

En die doelen kunnen natuurlijk behoorlijk anders zijn voor elke soort industrie. Het zou bijvoorbeeld kunnen betekenen dat je een nieuwe markt weet aan te boren of een nieuw product gaat verkopen. Een aantal bedrijfsdoelstellingen voorbeelden is dat wanneer je bijvoorbeeld een beauty salon hebt je de bestaande locatie uit gaat breiden, een tweede locatie opent, of nieuwe producten opneemt in het assortiment. Voor andere organisaties zou het bijvoorbeeld kunnen betekenen dat je juist meer investeert in personeel of je investeringen in vastgoed.


## Waarom is een bedrijfsstrategie belangrijk?

Er zijn verschillende redenen waarom een bedrijfsstrategie belangrijk is voor organisaties, waaronder:

**Planning:**Een bedrijfsstrategie helpt je de belangrijkste maatregelen te bepalen om je bedrijfsdoelen te bereiken.**Sterke en zwakke punten:**Het opstellen van een bedrijfsstrategie stelt je in staat de sterke en zwakke punten van je onderneming te identificeren en te evalueren, zodat je een strategie kunt uitstippelen die je sterke punten optimaliseert en je zwakke punten compenseert of elimineert**Efficiëntie:**Een bedrijfsstrategie stelt je in staat middelen voor je zakelijke activiteiten effectief toe te wijzen, wat je automatisch efficiënter maakt. Het helpt je ook vooruit te plannen op deadlines, taken toe te wijzen en op koers te blijven wat je projectdoelen betreft.**Beheer:**Het maken van een bedrijfsstrategie geeft je meer controle over het kiezen van de soorten activiteiten die je direct helpen je doelen te bereiken, en stelt je ook in staat gemakkelijk te beoordelen of je activiteiten je dichterbij je doelen brengen.**Competitief voordeel:**Door een duidelijk plan vast te stellen voor de manier waarop je je doelen gaat bereiken, kun je je concentreren op het benutten van je sterke punten, door ze te gebruiken als concurrentievoordeel dat je bedrijf uniek maakt op de markt.


## Het financieren van jouw plan – eventueel met externe financiering

Natuurlijk is een plan om te groeien of te investeren mooi, maar je moet wel de mogelijkheid hebben om de nieuwe voorraad aan te schaffen of dat nieuwe pand te huren. Als je niet genoeg geld hebt om jouw plannen te realiseren is het gelukkig altijd mogelijk om dit via een zakelijke lening te doen. Snel een zakelijke lening afsluiten kan gewoon online en geeft je weer dat beetje ruimte zodat je kunt doen waar jij goed in bent – ondernemen.




Als het goed is heb je aan het eind van het jaar een goed overzicht van het afgelopen fiscale jaar. Dat maakt het gemakkelijk om zo te vergelijken hoe het jaar was vergeleken met eerdere jaren. Omdat januari voor veel bedrijven een rustige maand is betekent ook dat dit het ideale moment om jouw bedrijfsdoelstellingen nog eens opnieuw te evalueren.

Als je van plan bent om te investeren als onderdeel van jouw bedrijfsdoelstellingen of je misschien merkt dat je niet genoeg geld hebt om al jouw plannen te realiseren dan is externe bedrijfsfinanciering een uitstekend idee. Dit kan natuurlijk via een bank, maar ook via een externe online financier.