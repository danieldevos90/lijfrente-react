---
title: Tips om je op weg te helpen met jouw financieel plan
url: http://www.capitalbox.nl/blog/financieel-plan
hostname: capitalbox.nl
description: Lees meer over het belang van een financieel plan voor jouw organisatie en tips om je op weg te helpen.
sitename: CapitalBox
date: 2024-04-26
---
# Tips om je op weg te helpen met jouw financieel plan

Natuurlijk heb je als ondernemer allerlei gave ideeën die je het liefst zo snel mogelijk in de markt wil brengen, maar uiteindelijk is het ook belangrijk dat jouw onderneming rendabel gaat worden. Om te bepalen hoe je precies een onderneming in de markt gaat zetten heb je vaak een ondernemingsplan nodig, en het financiële deel daarvan is het financieel plan. Zie het als een soort hulpmiddel waarmee je gaat bepalen of jouw ondernemingsplan financieel haalbaar is.

## Wat zijn de onderdelen van een financieel plan?

Er zijn meerdere onderdelen bij een goed financieel plan maken. De meeste financiële plannen hebben de volgende onderdelen:

- Beschrijf het verdienmodel
- Investeringsbegroting
- Financieringsbegroting
- Exploitatiebegroting
- Liquiditeitsbegroting
- Cijfers van voorgaande jaren

Wat dat allemaal precies betekent leggen we hieronder nog uit.


### Beschrijf het verdienmodel

Elk financieel plan begint redelijk gemakkelijk, hoe ben je van plan om geld te verdienen? Met andere woorden: wat is het verdienmodel? Hoeveel diensten, uren of stuks moet je uiteindelijk gaan verkopen om de kosten te dekken en de omzet die je voor ogen heeft te behalen. Het is hier belangrijk om net iets verder te gaan dan ‘wat’ je verkoopt, maar ook voor welke prijs je het gaat verkopen, welke marge je hanteert, en hoeveel je in totaal moet verkopen om de operationele kosten en de productiekosten te dekken. Uiteindelijk moet de verkoopcapaciteit en productiecapaciteit wel overeenkomen met wat je minimaal moet verkopen.


### Investeringsbegroting

Hoeveel financiering heb je nodig waarin wil je gaan investeren? Heb je een winkel of horecagelegenheid dan moet je bijvoorbeeld denken aan de inrichting en de inventaris, aan een benodigde machine of heb je voorraad nodig? Naast de directe investeringen die je moet doen moet je ook rekening houden met het werkkapitaal dat je nodig hebt wanneer je gaat starten. Dit werkkapitaal heb je bijvoorbeeld nodig om voorraden aan te vullen en leveranciers te betalen. In het begin heb je nog niet genoeg ‘buffer’ en kunt je het ook nog niet uit de omzet betalen. Wel iets om rekening mee te houden dus.


### Financieringsbegroting

Je stelt ook een financieringsbegroting op aansluitend op de investeringsbegroting. De investeringsbegroting vertelt je hoeveel je nodig hebt om te kunnen beginnen, maar nu de volgende stap – hoe ga je aan dit bedrag komen? Natuurlijk hoop je dat (in elk geval een deel) van het bedrag bij investeerder(s) te krijgen is. Het kan natuurlijk ook zo zijn dat je jouw eigen spaargeld inbrengt.

Het eigen vermogen wat je inbrengt, een eventuele lening en aan te vragen krediet bij een investeerder of een bank moet gelijk zijn aan het totaal wat je in de investeringsbegroting hebt staan. Valt de financieringsbegroting hoger uit dan de investeringsbegroting? Dan zal een eventuele kredietverlener al snel vragen “waar heeft je dat geld voor nodig dan?”

Is de financieringsbegroting aanzienlijk lager dan de investeringsbegroting? Dan moet jij jezelf afvragen wat er gebeurt als je de investeringen niet kunt betalen. Hoe gaat je er dan voor zorgen dat je een zo goed mogelijke start maakt?


### Exploitatiebegroting

In de exploitatiebegroting bereken je de winst, kosten en omzet van de komende jaren. Deze wordt opgesteld op basis van jouw verdienmodel en wordt ook wel de prognose genoemd. Welke omzet verwacht je? Wat verwacht je aan directe kosten? En vergeet natuurlijk ook de operationele (indirecte) kosten niet. Misschien zijn deze kosten niet direct verbonden aan jouw product, maar wél nodig om jouw onderneming te laten draaien. Vaak moet je een exploitatiebegroting van drie jaar laten zien voor financiering, maar bij sommige investeerders kan het zo zijn dat je een exploitatiebegroting van maar liefst vijf jaar moet laten zien. Door een kleine voorbeeld begroting te zien is het al een stuk gemakkelijk te begrijpen.

Een tip voor het opstellen van jouw exploitatiebegroting. Natuurlijk gaat elke ondernemer ervan uit dat ze gelijk succes hebben. Maar het is wel zo dat realistisch gezien omzet een stijgende lijn is over een aantal jaar en niet gelijk een enorme piek. Bij het opstellen van jouw exploitatiebegroting is het verstandig om daar rekening mee te houden.


### Liquiditeitsbegroting

Een begroting van de liquiditeit, dat is inderdaad wel logisch voor de liquiditeitsbegroting. We hebben het hier over het geld waarvan je verwacht dat het eruit gaat en wat er binnenkomt. In tegenstelling tot de andere begrotingen stel je een liquiditeitsbegroting per maand op.

Het is hier belangrijk dat je rekening houdt met de BTW die je uiteindelijk terugkrijgt en in eerste instantie factureert, en ook de privé-onttrekkingen mee neemt. Met andere woorden – wat ga jij jezelf uitbetalen vanuit de onderneming? Als dit bedrag heel laag is zal een eventuele investeerder hier vraagtekens bij stellen.


### Cijfers van voorgaande jaren

Misschien niet direct relevant voor starters, maar als je extra investering wilt voor een bedrijfsovername of uitbreiding als bestaand bedrijf dan wil een eventuele investeerder wel weten hoe jouw bedrijf het op dat moment doet. Denk hierbij aan de belastingaangiften van de afgelopen jaren en jaarrekeningen van de afgelopen jaren.


## Tips voor een goed financieel plan

Als je tot hier alles heeft gelezen heb je al een paar belangrijke ideeën gehad voor het schrijven van een financieel plan. Maar om het iets concreter te maken hebben we een aantal tips voor je zodat je zeker weet dat je het best mogelijke financieel plan gaat produceren.


### Tip – Begin met de grote lijnen

Voordat je de details induikt bij een financieel plan is het goed om eerst even een stap te doen. Schrijf in een A4’tje simpelweg jouw plan uit.


### Tip – Focus op de kern van jouw verhaal

Een goed financieel plan kan een behoorlijk verhaal worden. Dat is ook wel logisch, want als je enthousiast bent geworden over jouw onderneming dan gaat het schrijven soms vanzelf. Maar toch is het belangrijk om niet alleen te letten op de details, en de focus te leggen over het hogere doel. Welke informatie heeft een mogelijke investeerder concreet nodig? De rest van de informatie kun je later nog een keer uitwerken. Een goed financieel plan is beknopt, helder en concreet en heeft de informatie die een mogelijke investeerder nodig heeft zonder te veel informatie.


### Tip – Hou rekening met eventuele teleurstelling

We hebben het al even besproken, maar het is belangrijk om vooral realistisch te zijn in een financieel plan. Natuurlijk verwacht iedereen dat zijn of haar idee een succes gaat worden, maar presenteer dit ook op een realistische manier. Laat daarom ook wat ruimte voor eventuele tegenvallende financiële resultaten en schiet vooral niet te hoog.


### Tip – Laat jouw financieel plan nalezen of vraag een expert om hulp

Natuurlijk wil iedereen dat jouw financieringsaanvraag een succes gaat worden. Op die manier kun je het meeste uit jouw plannen halen. Het is dan ook een goed idee om jouw plan na te laten lezen voor een financieel expert. Laat ze kijken naar de consistentie, haalbaarheid en redelijkheid van jouw financieel plan. Op die manier weet je zeker dat een eventuele aanvraag voor financiering eigenlijk alleen nog maar een formaliteit gaat worden.


## Financiering regelen

Naast dat het verstandig is om jouw plan te verwerken in een financieel plan heb je als starter of voor leningen boven een bepaald bedrag en voor een bancaire lening vaak een financieel plan nodig.

Bestaat jouw onderneming al tenminste 1 jaar en heb je een bewezen track record? Dan kun je bij CapitalBoxfinanciering aanvragen vanaf €1.000 tot €350.000. Wij vragen niet om een onderneming- en/of financieel plan maar kijken naar jouw bedrijfsresultaten van het afgelopen jaar. Snel een zakelijke lening afsluiten kan gewoon online en geeft je de mogelijkheid zich te richten waar je goed in bent – ondernemen.



## Veelgestelde vragen

Het financiële plan is het financiële deel van jouw ondernemingsplan. Het gaat je helpen te bepalen of jouw ondernemingsplan financieel rendabel is of niet. Ook wordt dit vaak gebruikt voor het binnen halen van investeringen.

Als starter heb je vaak om leningen of subsidies te krijgen heb je een financieel plan nodig. Dit bestaat uit vijf onderdelen, een uitleg van het verdienmodel, investeringsbegroting, financieringsbegroting, exploitatiebegroting en de liquiditeitsbegroting. Het financieel plan vertelt je hoeveel held je elke maand over gaat houden.

Bestaat jouw onderneming al tenminste 1 jaar en heb je een bewezen track record? Dan kun je bij CapitalBox financiering aanvragen. Wij vragen niet om een onderneming- en/of financieel plan maar kijken naar jouw bedrijfsresultaten van het afgelopen jaar.

Je geeft tenminste antwoord op de volgende vragen in een financieel plan. Hoeveel heb je nodig om goed te beginnen met jouw onderneming? Wat zijn de verwachte kosten, inkopen en omzet? Hoeveel winst verwacht je de komende jaren te maken? Is jouw idee financieel haalbaar? Hoe ga je jouw bedrijf financieren?