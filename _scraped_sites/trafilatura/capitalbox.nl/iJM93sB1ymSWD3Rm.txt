---
title: Bedrijfsfinanciering voor het Nederlandse MKB
url: http://www.capitalbox.nl/bedrijfsfinanciering
hostname: capitalbox.nl
description: Bent u op zoek naar bedrijfsfinanciering voor uw onderneming? CapitalBox verstrekt zakelijke leningen van €5.000,- tot €500.000,-.
sitename: CapitalBox - Zakelijke Leningen
date: 2025-01-01
---
## Wat is bedrijfsfinanciering?

Een bedrijfsfinanciering wordt ingezet om ondernemingen te financieren, waarbij verschillende doelen mogelijk zijn. Bedrijfsfinanciering heeft als doel de onderneming vooruit te helpen naar een volgende fase of voor een specifiek doel. Bijvoorbeeld voorraad, een overname of duurzaamheidsdoelen. Voorbeelden van kortetermijndoelstellingen zijn het aannemen van personeel, innovatie van je organisatie of het voorfinancieren van een project. Vormen van bedrijfsfinanciering voor de lange termijn zijn vaker geschikt voor het realiseren van een specifiek doel voor de lang termijn, zoals een overname of het kopen van een bedrijfspand.


**Hoe werkt een bedrijfsfinanciering? **

Er zijn veel verschillende soorten bedrijfsfinanciering verkrijgbaar, van een rekening-courant krediet tot direct lending, zoals CapitalBox aanbiedt, en van zakelijk lease tot kredietunies. Er zijn twee opties om de financiering te regelen; als ondernemer kan je dit zelf doen via de website van de financier of je kunt een adviseur in de hand nemen om de bedrijfsfinanciering voor je te regelen. Als ondernemer ga je een overeenkomst aan met de financier. Hierin staat onder welke condities de bedrijfsfinanciering wordt verstrekt. De financiering dient aangewend te worden voor een specifiek doel zoals werkkapitaal of de aanschaf voor een bedrijfspand.


**Waarvoor kan ik bedrijfsfinanciering inzetten? **

Dit kan bijvoorbeeld ingezet worden voor:

- Aankoop van voorraad
- Verbouwing van de bedrijfsruimte
- Een overname
- Een marketingcampagne
- Voorfinanciering van een project

## Veelgestelde vragen

We hebben het als ondernemer over de financiering die je nodig hebt om zakelijke kosten te kunnen betalen. Je maakt gebruik van bedrijfsfinancieringen wanneer je bijvoorbeeld niet zelf de middelen hebt om werkkapitaal te financieren, een bedrijf te starten of een investering te doen. Werkkapitaal is het geld dat je als ondernemer nodig hebt om op korte termijn aan jouw betalingsverplichtingen te voldoen.

Wanneer je voor het eerst de verschillende bedrijfsfinancieringen gaat bekijken is het aanbod redelijk overweldigend. Er zijn namelijk verschillende soorten bedrijfsfinanciering die je kunt aanvragen als ondernemer. Stel je voor dat je een tijdelijk liquiditeitstekort hebt vanwege een grote bestelling of een grote opdracht. In dergelijke gevallen is kortlopend zakelijk financieren erg interessant. Bijvoorbeeld een rekening courant krediet. Je weet immers dat je binnenkort weer beschikt over de middelen om deze lening terug te betalen.

Gaat het echter om een grotere investering voor een langere termijn? Denk bijvoorbeeld aan vastgoed of een bedrijfsauto? Dan is een zakelijke lening vaak voor veel ondernemers de juiste optie. Gelukkig is het gemakkelijk om snel de financieringsmogelijkheden te vergelijken en zo een passende financiering aan te vragen.

Er zijn vier vormen van bedrijfsfinanciering die we wat verder gaan bekijken:


**Zakelijke krediet**

Je kunt jouw werkkapitaal financieren met een vorm van zakelijk krediet. Voor werkkapitaalfinanciering is de looptijd vaak korter dan een jaar. Je kunt hier een beroep doen op jouw rekening courant krediet. Met deze vorm van ondernemerskrediet mag je tot een bepaald bedrag rood staan. Perfect geschikt voor uitgaven waar je pas later inkomsten uit gaat halen. Je kunt op ieder moment jouw rekening courant krediet weer opzeggen.

Een andere vorm van werkkapitaalfinanciering is factoring, ook wel debiteurenfinanciering genoemd. Hier geeft jouw kredietverstrekker een kortlopende bedrijfsfinanciering voor uitstaande vorderingen die je hebt bij één of meerdere debiteuren. Hoeveel je hier kunt krijgen is natuurlijk dan ook afhankelijk van de vorderingen die je hebt.


**Zakelijke leningen**

Een zakelijke lening, ook vaak wel een bedrijfslening of een ondernemerslening genoemd, is een lening voor bedrijf die je kunt afsluiten om bijvoorbeeld een investering te doen of een bedrijf te starten. Je kunt deze bedrijfsfinancieringen gebruiken voor het aanschaffen van machines, computers, bedrijfsauto’s of een bedrijfspand. Je lost deze zakelijke lening, en de bijkomende rente, af over een aantal jaren. Dit is deels afhankelijk van de economische levensduur van de investering.


**Zakelijke lease**

Je kunt ook eventueel een beroep doen op zakelijke lease voor het financieren van machines of transportmiddelen. Om te investeren gebruik je dan niet jouw eigen middelen, maar maak je een afspraak met een kredietverstrekker dat deze jouw aankoop financiert. Je kunt hier kiezen uit operational lease en financial lease.

Operational lease – Bij deze vorm van leasen blijft de leasemaatschappij de eigenaar van het bedrijfsmiddel dat je gaat leasen. Je betaalt een bepaald maandelijks bedrag en krijgt het bedrijfsmiddel dus feitelijk in ‘bruikleen’.

Financial lease – Bij deze vorm van leasen ben je wel (juridisch) eigenaar van het te kopen bedrijfsmiddel. De leasemaatschappij financiert het voor jou en jij betaalt hierover weer aflossing en rente. Je blijft eigenaar van het bedrijfsmiddel na afloop van jouw financial lease.


**Crowdfunding**

Misschien is het voor jou als ondernemer niet gelijk mogelijk om bedrijfsfinanciering te krijgen. In dat geval kun je kiezen voor investeerders in risicodragend kapitaal (venture capital) of voor crowdfunding. In deze gevallen spreek je geen bank of een andere kapitaalverstrekker aan, maar doe je een beroep op particuliere investeerders en particulieren. Er is echter wel een verschil tussen venture capital en crowdfunding. Daar waar venture capital door slechts één partij wordt gefinancierd is het bij crowdfunding door meerdere partijen gefinancierd. Uiteindelijk kun je natuurlijk helemaal zelf een crowdfunding actie opzetten, of je kunt je laten adviseren over hoe je dat het beste kunt doen.


Het verkrijgen van een bedrijfsfinanciering kan vandaag de dag goed geregeld worden buiten de bank om via zogeheten ‘alternatieve’ financiering. Deze markt groeit al jaren. Steeds meer ondernemers worden dan ook gefinancierd via deze weg. Veel van deze financiers zijn innovatief, werken geheel online en zijn erg gebruikersvriendelijk. Hierdoor kunnen ze snel terugkoppeling geven op uw ingediende aanvraag. Een fysieke afspraak is veelal niet meer nodig, er komt geen papierwerk bij kijken en de doorlooptijd is vaak vele malen korter dan bij een bank. Hierdoor heeft u als ondernemer meer tijd om bezig te zijn met uw eigen bedrijf.

Wil je een aanvraag starten bij CapitalBox, dan kan dat al binnen 5 minuten volledig online. Simpel en snel!

Bedrijfsfinanciering aanvragen kan op verschillende manieren. Traditioneel stapte je als ondernemer als eerste naar de eigen bank voor een krediet of lening. Vandaag de dag zijn er veel financieringspartijen actief naast de bank. Het is tegenwoordig ook vaak niet meer noodzakelijk om fysiek langs te gaan voor een afspraak. CapitalBox werkt geheel online, wat de efficiëntie en de looptijd van het aanvraagproces versneld.

Naast dat je bij CapitalBox snel en eenvoudig een lening kunt aanvragen werkt onze zakelijke financiering uitstekend in een stapelfinanciering combinatie. Dus of je nu net begint met het inzichtelijk maken van jouw financiële behoeften of al een paar financiële producten op jouw naam hebt staan, bij ons kun je een zakelijke lening aanvragen en toegang krijgen tot werkkapitaalfinanciering die gemakkelijk te stapelen is met andere leningen.

De kosten voor een bedrijfsfinanciering bestaan vaak uit rente, behandelingskosten en in sommige gevallen een kredietprovisie. Wanneer je een adviseur inschakelt om de financieringsaanvraag te begeleiden betaal je hen vaak ook op basis van uren en uurtarief of een vooraf afgesproken provisie. Hoe hoog de rente wordt hangt aan de ene kant af van de kredietverstrekker maar ook van de prestaties van de eigen onderneming. De rente wordt vastgesteld door de analyse en kredietrating van de financier. Hier zullen zij ook kijken naar de zekerheden die je kan of wil vergeven, zoals een hypothecaire inschrijving op het bedrijfspand of de verpanding van voorraad, inventaris en debiteuren.

Bij CapitalBox vragen wij niet om zakelijke zekerheden, zoals een onderpand, kijk voor meer informatie op onze veelgestelde vragen pagina of neem contact op met een van onze medewerkers.

Wil je bedrijfsfinanciering gaan aanvragen? Dan is het natuurlijk dat je als onderneming zowel de rente als de aflossing kan terugbetalen. Daarom is het een goed idee om je goed te laten informeren en altijd zeker te zijn dat je niet meer (of minder) leent dan je nodig hebt. Op die manier kun vervelende situaties na de tijd.

## Op zoek naar meer informatie over CapitalBox?

Neem contact met ons op via 020 797 58 25 of kijk hier voor veelgestelde vragen.