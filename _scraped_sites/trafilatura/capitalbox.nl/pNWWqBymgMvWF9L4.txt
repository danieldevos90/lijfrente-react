---
title: 11 marketingkanalen om uit te proberen in 2022
url: http://www.capitalbox.nl/blog/11-marketingkanalen-om-uit-te-proberen-2022
hostname: capitalbox.nl
description: Iedereen ziet natuurlijk graag maximaal succes van zijn marketingactiviteiten. Maar hoe weet u nu met welke marketingkanalen u het meeste uit uw tijd en advertentiekosten haalt? Wij helpen u graag op weg. Bekijk hier de meest effectieve marketingkanalen en ontdek wat u binnen uw sector zou kunnen uitproberen ->
sitename: CapitalBox
date: 2022-08-16
---
# 11 marketingkanalen om uit te proberen in 2022

Iedereen wil graag dat zijn investeringen in marketing, of het nou om 100 Euro of 100.000 Euro gaat, zoveel mogelijk opleveren. Door de juiste marketingkanalen voor uw bedrijf te kiezen, vergroot u de kans op een positief resultaat op uw investering.

Het huidige aanbod van marketingkanalen groeit sneller dan ooit. Door de vele veranderingen is het soms moeilijk te weten welk kanaal het beste bij u past.

Er is een groot aantal kanalen waarmee u uw doelgroepen kunt bereiken. Hieronder volgt een overzicht van een aantal marketingkanalen die u persoonlijk of online zou kunnen gebruiken om uw bedrijf bij uw doelgroepen onder de aandacht te brengen:

## De website van uw bedrijf

Gebruikers gaan naar uw website om meer over uw bedrijf te weten te komen. Als ze niet meteen antwoord op hun vragen vinden, zullen ze de site snel weer verlaten.

Het is belangrijk dat uw website meteen aanspreekt en dat hij uw bedrijf, merk, producten en diensten duidelijk beschrijft op een manier die bij u past.

Controleer dit intern of vraag een klant of vriend om er eens voor u naar te kijken. Zijn er bepaalde dingen met betrekking tot het ontwerp of de inhoud die u zou kunnen verbeteren?

## Pay-per-click (PPC)

Op dit moment zijn Google Ads en Facebook/Instagram Ads de populairste platforms. De meeste merken schakelen een bureau in voor hun reclamecampagnes, maar dit kan duur zijn. U kunt ook zelf een pay-per-click-campagne opzetten. Als u beslist om hiermee aan de slag te gaan, zorg er dan voor dat u van tevoren de uitleg op het betreffende platform goed doorneemt.

Met Google Search Ads bereikt u internetgebruikers die zoeken naar producten of diensten zoals die van u.

Met Google Display Ads en Facebook Ads kunt u vraag creëren en uw diensten introduceren bij klanten die er niet specifiek naar op zoek waren of die misschien niet eens van uw bestaan afwisten.

## Sociale media

Sociale media spelen tegenwoordig een belangrijke rol in marketingmethodes. Klanten zoeken en volgen merken die ze leuk vinden of waar ze geïnteresseerd in zijn. Steeds meer internetgebruikers gebruiken sociale media om aanbieders te vergelijken en aankoopbeslissingen te nemen.

Sociale media bieden waardevolle kansen om netwerken op te bouwen en unieke manieren om met uw doelgroep te communiceren. Of u nu alleen maar content van achter de schermen op uw persoonlijke pagina deelt, of een groep creëert die betrekking heeft op uw bedrijf, u zou sociale media hoe dan ook goed moeten benutten.

Lees meer over wat je op sociale media kunt plaatsen

Lees meer over hoe je sociale media kunt gebruiken om jouw bedrijf te laten groeien

Lees meer over hoe je een Facebook-advertentie maakt

## Mond-tot-mondreclame

Mond-tot-mondreclame is altijd een van de meest effectieve marketingmethodes geweest. Als een verkoper u aanraadt een bepaald horloge te kopen, neemt u dat vast niet klakkeloos aan, maar als een vriend vertelt dat hij het elke dag met veel plezier draagt omdat er zoveel handige functies op zitten, bent u één en al oor.

Er zijn in principe twee manieren om mond-tot-mondreclame te stimuleren. Via doorverwijzingsprogramma's en via online recensies op verschillende platforms zoals Google, LinkedIn en Yelp.

U kunt mond-tot-mondreclame stimuleren door:

- Uw klanten te vragen of ze na hun aankoop een recensie willen achterlaten
- Een doorverwijzingsprogramma te promoten
- Reeds ontvangen recensies duidelijk te laten zien

## Content Marketing en SEO

Wat content marketing extra waardevol maakt, is dat het over langere tijd wordt opgebouwd. Zolang mensen online blijven zoeken, profiteert u dankzij SEO van uw berichten. Uw content kan al die tijd tot waardevolle relaties en nieuwe leads leiden.

Met Content Marketing laat u uw expertise zien, terwijl het u helpt om klanten in de verschillende lagen van de sales funnel te bereiken.

U kunt uw Content Marketing integreren in blogs geschreven door uzelf of door gasten, maar ook in podcasts, webinars of video's.

## E-mailmarketing

Heeft u een database met contactgegevens van klanten, dan is e-mailmarketing heel effectief. Deze klanten hebben aangegeven dat ze graag op de hoogte willen worden gehouden, dus er is een grotere kans dat ze geïnteresseerd zijn in uw berichten over nieuwe producten en aanbiedingen en hoe ze daarvan kunnen profiteren.

Verbeter uw campagnes door ze persoonlijk te maken. Houd uw bericht kort en zorg voor een relevante onderwerpregel die de ontvanger meteen uitnodigt de mail te openen.

Lees meer over hoe je een e-mailmarketingstrategie plant

Lees meer over best practices voor e-mailmarketing

## Affiliate Marketing

Met Affiliate Marketing werkt u met een of meer partners die worden beloond voor iedere klant of bezoeker die via de marketingactiviteiten van die partner worden geworven.

Deze methode is geschikt voor producten en diensten.

## Podcasts en podcastadvertenties

De podcastsector is sinds 2013 enorm gegroeid. Volgens Infinite Dial luisterden er in 2019 alleen al in Amerika 20 miljoen meer mensen naar podcasts dan in 2018.

Afhankelijk van de sector waarin u actief bent, zou u kunnen overwegen via podcasts te adverteren voor uw merk.

Denkt u dat uw bedrijf baat zou kunnen hebben bij podcastadvertenties, kijk dan eens of er in uw land een reclamedienst voor podcasts is.

## Partnerschappen

Bij Partnership Marketing gaat het om de samenwerking met personen of bedrijven die een connectie hebben met een gebied of markt waar u graag aan zou willen verkopen.

Door een partnerschap met iemand aan te gaan, kunt u uw merk bij een nieuwe doelgroep introduceren.

## Fysieke marketing

Een van de voordelen van fysieke marketing is dat het vaak beter wordt onthouden. Vergeleken met digitale advertenties zijn gedrukte advertenties makkelijker te begrijpen en zorgen ze voor een betere merkherkenning op de lange termijn. Afhankelijk van uw sector en bedrijf zou u dit kanaal eens kunnen uitproberen. Denk bijvoorbeeld aan reclameborden, promotieartikelen, inpakservice, gratis advies, brochures, folders, billboards of het sponsoren van evenementen.

## Radio- en tv-reclame

Via deze marketingkanalen kunt u duizenden mensen bereiken. Ze zijn ideaal voor een wat ouder publiek dat misschien minder gebruik maakt van moderne technologie. Afhankelijk van uw doelgroep, zou dit kanaal een waardevolle bijdrage kunnen leveren aan uw naamsbekendheid.

## Hoe kiest u de beste marketingkanalen voor uw bedrijf?

De beste manier om erachter te komen wat de beste marketingkanalen zijn voor uw bedrijf, is door uit te zoeken welke opties u heeft en een aantal van die methodes uit te proberen. U hoeft niet meteen een marketingstrategie voor de lange termijn vast te leggen of een enorm budget beschikbaar te maken. U kunt het beste nieuwe kanalen aan uw marketingstrategie toevoegen door op kleine schaal een methode uit te proberen en te kijken of uw bedrijf er iets aan heeft.

Het volgende overzicht kan u helpen bij het kiezen van een nieuwe marketingmethode voor uw bedrijf:

- Zoek uit wat uw concurrentie doet. Vind bedrijven met een vergelijkbare grootte, demografie, producten en diensten, en onderzoek welke marketingkanalen zij gebruiken en hoe.
- Lees marketingblogs en bezoek vakbeurzen. Kom erachter wat de belangrijkste winstgevende kanalen zijn.
- Probeer één nieuw marketingkanaal tegelijk. Zo kunt u zien wat de directe impact van uw marketingactiviteiten is, en vraagt u zich niet af waar het succes vandaan komt.
- Bepaal een budget voor een vastgestelde proeftijd. Beperk in eerste instantie uw proefperiode tot 3-6 maanden, zodat u kunt bepalen of uw marketingactiviteiten de aandacht trekken. Beschrijf de definitie van succes tijdens deze periode aan de hand van heldere doelstellingen.
- Probeer verschillende soorten inhoud of acties tijdens de proefperiode. Het zou kunnen dat het kanaal wel werkt, maar dat uw bericht niet de juiste toon heeft.

Door ieder jaar een aantal nieuwe marketingkanalen uit te proberen, komt u er misschien achter wat bij uw bedrijf past. Pas als u het een keer heeft getest, zult u weten welk kanaal het beste werkt.

Heeft u eenvoudige financiering nodig voor het uitproberen van nieuwe marketingkanalen, dan kunt u overwegen een zakelijke lening af te sluiten voor uw dagelijkse bedrijfsactiviteiten. Zo houdt u financiële ruimte over voor het testen van nieuwe marketingkanalen. Zoals u weet, biedt CapitalBox snel en eenvoudig toegang tot flexibele financiering. Vraag vandaag nog een zakelijke lening aan en ontdek hoeveel extra geld u voor uw bedrijf kunt krijgen!


Lees meer over zakelijke leningen