---
title: Verbeter jouw financiële positie - bereken solvabiliteit
url: http://www.capitalbox.nl/blog/bereken-solvabiliteit
hostname: capitalbox.nl
description: Lees wat solvabiliteit is, hoe je het berekent en waarom solvabiliteit berekenen belangrijk is voor jouw bedrijf
sitename: CapitalBox
date: 2024-02-28
---
# Verbeter jouw financiële positie - bereken solvabiliteit

Als ondernemer weet je natuurlijk als geen ander dan je geld nodig hebt om rond te komen. Je moet leveranciers betalen, eventueel ook medewerkers betalen en je hebt natuurlijk genoeg andere kostenposten waar je aan moet voldoen. Mochten er eventuele financiële tegenslagen komen in de toekomst, hoe goed kan jouw bedrijf daar dan mee omgaan?

Dat is namelijk ‘solvabiliteit’, de hoeveelheid van jouw eigen vermogen in jouw onderneming. Want met een gezonde basis van jouw eigen vermogen is het mogelijk om op een gezonde manier als organisatie te groeien. Daarom is solvabiliteit berekenen voor een bedrijf ook erg belangrijk.

Maar hoe bereken je de solvabiliteit van een bedrijf en wat zegt het nu precies over jouw onderneming? We gaan iets verder in de details en vertellen je als ondernemer alles wat je moet weten.

## Wat is solvabiliteit precies?

Wanneer we gaan kijken naar solvabiliteit dan hebben we het vaak over de solvabiliteitsratio. Hierbij kijk je naar het vreemd vermogen binnen jouw bedrijf en het eigen vermogen. De verhouding tussen deze twee is de solvabiliteitsratio.


Maar wat bedoelen we precies met vreemd vermogen? Dit is het geld dat je hebt geleend (jouw schulden). En met eigen vermogen hebben we het over het verschil tussen wat je daadwerkelijk hebt (jouw bezittingen) en de eventueel openstaande schulden van jouw bedrijf. Dankzij deze verhouding weet je gelijk hoe afhankelijk jouw bedrijf is van externe partijen. Het is dus belangrijk dat we solvabiliteit niet zien als liquiditeit.


Het is bijvoorbeeld mogelijk om een hoge solvabiliteit te hebben (veel eigen vermogen) zonder dat je ook maar een euro op jouw bankrekening hebt staan (de liquiditeit).


## Waarom is goede solvabiliteit belangrijk voor jouw onderneming?

Zoals we in het begin al een beetje aangeven hebben weet je met het berekenen van solvabiliteit meer over het vermogen van jouw onderneming om financiële tegenslagen op te vangen. Heb je een goede solvabiliteit? Dan is het voor jouw bedrijf prima mogelijk om een paar financiële tegenslagen te incasseren.

Naarmate jouw onderneming groeit neemt ook de financiële balans toe. Daarom het is belangrijk dat je als ondernemer regelmatig jouw eigen vermogen in de gaten houdt. Groei je te snel zonder dat je hier een goede basis hebt van eigen vermogen? Dan is het lastig om eventuele financiële tegenvallers op te vangen. Door jouw eigen solvabiliteit in de gaten te houden is het mogelijk om de controle over jouw onderneming te houden. Zo kun je jouw solvabiliteit vergroten als je merkt dat het nodig is.


### Basis van lenen

Daarnaast is solvabiliteit ook nog eens belangrijk als je ooit geld wil gaan lenen om te kunnen investeren om bepaalde betalingsposten wil overbruggen. Hoe weet je zeker dat je ‘genoeg’ hebt om bijvoorbeeld zakelijke financiering aan te vragen? Ook daar is solvabiliteit belangrijk. Want als je van plan bent geld te gaan lenen dan is het natuurlijk niet vreemd dat de kredietverstrekker graag zeker wil weten dat jij ook het geld weer kunt terugbetalen. Heb je veel eigen vermogen? Dan zit er voor de kredietverstrekker minder risico aan, en hierdoor kun je vaak meer lenen of voor gunstigere tarieven geld lenen.


## Hoe kan ik mijn solvabiliteit berekenen?

Als je jouw solvabiliteit wilt berekenen heb je jouw jaarrekening nodig. Je zoekt naar ‘totale activa’ of ‘totaal vermogen’ en naar het ‘eigen vermogen’. Vervolgens deel je jouw eigen vermogen door jouw totale vermogen en vermenigvuldig je dat met 100%


### Een voorbeeld

In de praktijk is het vaak gemakkelijker te begrijpen. Vandaar een solvabiliteit berekenen voorbeeld. De solvabiliteit berekenen formule is niet moeilijk als je deze eenmaal ziet.


Eigen vermogen = € 500.000

Totaal vermogen = € 750.000

€ 500.000/€ 750.000 x 100% = 66,6%.


In dit specifieke voorbeeld is onze solvabiliteit dus 66,6%. Van elke euro die je hebt is ongeveer 66,6 cent jouw eigen geld. Natuurlijk blijft dit maar een ruwe schatting en kunnen banken en kredietverstrekkers altijd correcties uitvoeren op het eigen vermogen.


## Hoe kan ik mijn solvabiliteit verbeteren?

Je hebt nu een idee van het berekenen van de solvabiliteit, maar wat kun je er daadwerkelijk zelf aan doen om jouw solvabiliteit te verbeteren? Er zijn gelukkig een aantal verschillende stappen die je kunt nemen als ondernemer. Het concept is feitelijk niet lastig, verhoog jouw eigen vermogen of verlaag het vreemd vermogen. Dat kun je op de volgende manieren doen:


### Zorg voor meer winst

Als je meer winst maakt hebt je ook meer eigen vermogen. Maar dat is natuurlijk gemakkelijker gezegd dan gedaan. Kijk bijvoorbeeld of je jouw prijzen kunt verhogen, op vaste lasten zoals abonnementen of de huur kunt besparen en een keer kritisch kijken naar jouw inkomsten en uitgaven.


### Verminder jouw werkkapitaal

Het werkkapitaal is het geld dat ‘vastzit’ in jouw bedrijf. Geld dat je nodig hebt om aan de dagelijkse, financiële verplichtingen te voldoen. Denk bijvoorbeeld aan materialen, grote voorraad of uitstaande facturen. Jouw solvabiliteit wordt hoger door deze posten te verlagen.


### Gebruik factoring om facturen te verkopen

Wil je op een snelle manier jouw solvabiliteit verhogen? Dan kan factoring een uitstekende uitkomst zijn. Je verkoopt jouw openstaande factuur en vaak heb je binnen 24 uur het geld al op jouw rekening staan. Je hoeft dus niet meer weken te wachten voordat je het geld zelf binnen hebt. Dit geld gebruik je om crediteuren te betalen, en jouw balans is lager. Dit kan slechts onderdeel zijn van jouw totale financieringsmix.


### Focus op debiteurenbeheer

Als je bijvoorbeeld niet kiest voor factoring dan is debiteurenbeheer nog belangrijker. Want dat gaat je helpen jouw geld op tijd te krijgen. Hoe langer je openstaande facturen hebt, hoe minder geld je hebt om personeel of leveranciers tijdig te kunnen betalen. Worden jouw facturen snel betaald? Dan zal het vreemd vermogen ook dalen. Voor een optimale cashflow is het misschien wel aan te raden om dit uit te besteden.


### Optimaliseer jouw voorraad

Voorraad is belangrijk, maar wat is voor jou de juiste voorraad? Hoe minder voorraad je daadwerkelijk hebt, hoe lager de balans gaat worden. Dat is ook weer goed voor jouw solvabiliteit.


## Veelgestelde Vragen

Solvabiliteit heeft te maken met het eigen vermogen en vreemd vermogen op de balans. Het gaat hier om de passiva van de balans en niet de activa. Zo bereken je snel of jouw onderneming financiële tegenslagen aan zou kunnen.

Er zijn meerdere manieren om de solvabiliteit te berekenen. En gemakkelijke formule voor het berekenen van solvabiliteit is de totale activa te nemen en deze te delen door het totaal aantal schulden.

Totale activa/vreemd vermogen x 100 = solvabiliteitsratio

Solvabiliteit is niet alleen belangrijk bij het eventueel verstrekken van vreemd vermogen, maar zakenpartners als leveranciers kijken ook naar solvabiliteit. Het gaat bij solvabiliteit om hoe goed jouw onderneming in staat is om financiële tegenvallers op te vangen.