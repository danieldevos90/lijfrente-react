---
title: Belastingkalender voor ondernemers 2024: alle data die u moet weten
url: http://www.capitalbox.nl/blog/belastingkalender-voor-ondernemers-2024-alle-data-die-u-moet-weten
hostname: capitalbox.nl
description: Ontdek belangrijke data en deadlines voor de belastingaangifte als ondernemer in 2024. Plan je financiën op tijd met onze belastingkalender.
sitename: CapitalBox
date: 2024-02-28
---
# Belastingkalender voor ondernemers 2024: alle data die u moet weten

**Niet het leukste aspect van ondernemen, maar wel erg belangrijk: op tijd uw belasting betalen. Als ondernemer bent u eindverantwoordelijk, dus is het een goed idee om op een rijtje te hebben wanneer u aan welke belastingplicht moet voldoen. Ontdek de belangrijkste data met onze belastingkalender voor ondernemers in 2024. **

Klanten acquisitie, offertes opstellen, administratie bijhouden en daadwerkelijk opdrachten uitvoeren: de agenda van een ondernemer raakt al snel vol. Het onthouden van verschillende data kan er daarom best eens bij inschieten.


Toch is het van belang om voor uzelf op een rijtje te hebben welke data belangrijk voor u zijn, met name de data rondom belasting betalen. Wanneer u namelijk geen belastingaangifte inkomstenbelasting doet, staan daar hoge boetes tegenover. Doet u vaker te laat aangifte, dan kan deze zelfsoplopen tot € 5.514.


## Wat zijn de belangrijkste data op de belastingkalender?


De belangrijkste data zijn de deadlines waar uw aangiftes op binnen moeten zijn, zowel btw-aangifte als inkomstenbelasting. Er zijn enkele andere belangrijke data. De uiterlijke datum waarop u eventueel belasting terugkrijgt of moet betalen verschilt per ondernemer. De Belastingdienst communiceert dit digitaal of per post, afhankelijk van uw voorkeuren.


### Inkomstenbelasting

De inkomstenbelasting is de belasting die u moet betalen over het voorafgaande jaar. De aangifteperiode start op woensdag 1 maart 2024. U heeft tot het einde van de maand april om dit te doen, dus zondag 30 april 2024, om uw aangifte in te vullen en op te sturen. Deze moet u dus vóór 1 mei 2024 op hebben gestuurd.


U kunt eventueel uitstel aanvragen bij de belastingdienst. Heeft u een fiscale partner en wilt u allebei uitstel aanvragen? Let er dan op dat u allebei een aanvraag indient. U kunt door het formulier in te vullen tot 4 maanden uitstel aanvragen. Heeft u meer dan 4 maanden nodig, dan moet u daar een specifieke reden voor opgeven.

### Btw-aangifte

In de btw-aangifte geeft u aan hoeveel btw u uit betalingen heeft ontvangen en aan de belastingdienst moet betalen. Welke data voor u gelden, is afhankelijk van of u maandelijks aangifte doet, of elk kwartaal. Wanneer u maandelijks aangifte doet, dan moet u elke opvolgende maand aangifte doen. U doet bijvoorbeeld uiterlijk 28 februari aangifte over uw inkomsten uit januari 2024.


Het gros van de ondernemers kiest echter voor kwartaalaangifte. Elk kwartaal wordt aangeduid met een Q (voor quarter) en het betreffende nummer. De vier kwartalen van het belastingjaar 2024 zijn als volgt opgedeeld:

**Q1**– 1 januari tot en met 31 maart**Q2**– 1 april tot en met 30 juni**Q3**– 1 juli tot en met 30 september**Q4**– 1 oktober tot en met 31 december


## De belastingkalender voor ondernemers 2024


Door de belangrijke data omtrent belasting voor ondernemers 2024 op een rijtje te zetten, kunt u gemakkelijkereen financieel overzicht creëren. We bekijken per maand welke data noemenswaardig zijn, zodat u de belangrijkste voor uw eigen onderneming eruit kunt halen.

### Januari

- 31 januari 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand december 2023.
- 31 januari 2024: Wanneer u per kwartaal uw aangifte doet, is dit de uiterlijke datum waarop u btw-aangifte doet over het vierde kwartaal van 2023.


### Februari

- 28 februari 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand januari.


### Maart

- 31 maart 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand februari.


### April

- 30 april 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand maart.
- 30 april 2024: Wanneer u per kwartaal uw aangifte doet, is dit de uiterlijke datum waarop u btw-aangifte doet over het eerste kwartaal van 2024.
- 30 april 2024: Dit is de uiterlijke datum tot wanneer u uitstel kunt vragen over de aangifte inkomstenbelasting 2023.


### Mei

- 1 mei 2024: Stuur uiterlijk op deze datum uw inkomstenbelasting in over het voorgaande jaar (2023).
- 31 mei 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand april.


### Juni

- 30 juni 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand mei.


### Juli

- 31 juli 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand juni.
- 31 juli 2024: Wanneer u per kwartaal uw aangifte doet, is dit de uiterlijke datum waarop u btw-aangifte doet over het tweede kwartaal van 2024.


### Augustus

- 31 augustus 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand juli.


### September

- 30 september 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand augustus.
- 30 september 2024: Dit is de uiterlijke datum waarop u btw terug kunt vragen die u in andere Europese landen heeft betaald op zakelijke uitgaven.


### Oktober

- 31 oktober 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand september.
- 20 oktober 2024: Wanneer u per kwartaal uw aangifte doet, is dit de uiterlijke datum waarop u btw-aangifte doet over het derde kwartaal van 2024.


### November

- 30 november 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand oktober.


### December

- 1 december 2024: Wilt u vanaf 2024 gebruikmaken van de KOR (kleine ondernemingsregeling)? Dan moet uw aanvraag rond 1 december (4 weken voor ingang) bij de Belastingdienst binnen zijn.
- 31 december 2024: Wanneer u maandelijks uw aangifte doet, is dit de uiterlijke datum waarop u btw-aangifte doet over de maand november.


Spit de belangrijke data door en zet ze in uw agenda. Doe dit aan het begin van het jaar en maak er een vast onderdeel van in uwbedrijfsbegroting. Let op dat dit de data zijn waarvóór u de aangifte moet doen. Om het helemaal op safe te spelen, kunt u dus overwegen om een alarm in te schakelen waarmee u bijvoorbeeld 2 weken van tevoren een melding krijgt.


## De grootste veranderingen ten opzichte van vorig jaar


Wetten en regels zijn continu onderworpen aan veranderingen. Daar is het Nederlandse belastingstelsel geen uitzondering op. We zetten voor u op een rijtje wat de grootste veranderingen zijn qua belasting ten opzichte van vorig jaar.


### Verhoging vennootschapsbelasting


Vennootschapsbelasting is de afgelopen jaren aanzienlijk veranderd. Dit jaar wordt de vennootschapsbelasting ook verhoogd. Door de nieuwe wetgeving in 2024 krijgen ondernemers met een bv of nv te maken met twee wijzigingen:


- In plaats van € 395.000, zal de grens van de eerste schijf van de vennootschapsbelasting worden verlaagd naar € 200.000. Hierdoor valt dus een kleiner deel van je winst onder het lage tarief.
- Het lage tarief stijgt. Het gevolg is dat u vanaf 2024 niet langer 15%, maar 19% vennootschapsbelasting over de winst betaalt die valt in de eerste schijf. Het tarief van de tweede schijf zal, net als vorig jaar, 25,8% blijven.


### Belastingdienst ontvangt gegevens verkoopplatformen


Verkoopt u producten of diensten via een online verkoopplatform? Europese online platformen en digitale platformen met Europese klanten moeten vanaf 1 januari informatie over verkopers delen met de Belastingdienst. Op deze manier hoopt de Belastingdienst een beter beeld te krijgen over de inkomsten van ondernemers die op deze manier geld verdienen.


## Wat te doen wanneer u onverhoopt uw belasting niet kunt betalen


De belastingkalender voor ondernemers 2024 geeft overzichtelijk weer wanneer u aan welke belastingplicht moet voldoen. Zo kunt u voorkomen dat u te laat uw aangifte opstuurt of betaalt. Maar wat als u een financiële tegenvaller hebt waarbij u toch ineens meer belasting moet afdragen dan u had gedacht?


In dat geval kunt u uit verschillende financiële vangnetten kiezen. Zo kunt u er bijvoorbeeld voor kiezen om uw bedrijf een impuls te geven met een zakelijke lening. Met CapitalBox krijgt u op een snelle, veilige en eenvoudige manier kapitaal waar uw bedrijf mee kan groeien.


Of het nu om een overbrugging gaat in verband met onvoorziene bedrijfskosten, een prijzige renovatie van uw bedrijfspand of de voorfinanciering van een evenement: dankzij het snelle aanvraagproces van CapitalBox kunt u eenvoudig online een zakelijke lening aanvragen.


Ook wanneer u (mede dankzij de belastingkalender voor ondernemers 2024) uw zaakjes goed op orde heeft, kan een financiële impuls uw onderneming helpen groeien. Benieuwd naar de mogelijkheden?Bekijk hier hoe u kunt groeien met CapitalBox.


## FAQ

In 2024 is de zelfstandigenaftrek verlaagd, wordt de vennootschapsbelasting verhoogd en ontvangt de Belastingdienst gegevens van verkoopplatformen.

De belangrijkste data zijn de uiterlijke data waarop belastingaangifte binnen moet zijn. Voor inkomstenbelasting is dit 1 mei. Voor btw-aangifte is dit de laatste dag van de opvolgende maand of wanneer u per kwartaal aangifte doet, de laatste dag van de maand na afloop van het kwartaal.

U kunt tot 30 april 2024 tot 4 maanden uitstel vragen op de invulling van uw aangifte inkomstenbelasting.