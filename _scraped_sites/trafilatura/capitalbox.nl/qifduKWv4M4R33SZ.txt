---
title: Overbruggingskrediet voor bedrijven - van een lastige situatie een mogelijkheid maken
url: http://www.capitalbox.nl/blog/overbruggingskrediet-voor-bedrijven
hostname: capitalbox.nl
description: De meeste ondernemingen hebben wel eens extra geld nodig. Overbruggingskredieten kunnen hier helpen.
sitename: CapitalBox
date: 2024-04-26
---
# Overbruggingskrediet voor bedrijven - van een lastige situatie een mogelijkheid maken

Ondernemer zijn is natuurlijk voor iedereen weer net een beetje anders. Sommige bedrijven hebben elke maand ongeveer dezelfde omzet, bij anderen fluctueert het. Het zou ook bijvoorbeeld zo maar kunnen zijn dat je de ene maand goed draait en de andere maand iets minder. Vaak is dat geen enkel probleem, maar wat gebeurt er als je elk jaar opnieuw weet dat er een bepaalde dip zit aan te komen? Bijvoorbeeld omdat er een aantal maanden gewoon geen mogelijkheid is om jouw product/dienst aan te bieden of de interesse gewoon te laag is? Voor een flink aantal ondernemers is dat een behoorlijke uitdaging.

Tijdens het ‘seizoen’ verdienen deze ondernemers genoeg om hun reserves opnieuw aan te kunnen vullen, maar buiten deze piekperiode kan het financieel toch lastig zijn. Het zakelijk overbruggingskrediet is er dan ook voor om te zorgen dat deze ondernemers ook de rest van het jaar het hoofd financieel boven water te kunnen houden.

Je hebt als ondernemer misschien wel eens over een overbruggingskrediet gehoord. Veel mensen kennen een overbruggingskrediet misschien bij het afnemen een hypotheek voor het kopen van een woning, maar voor ondernemers is het net wat anders. Door middel van kortlopende externe financiering is het mogelijk om een tijdelijke liquiditeitskrapte te dekken, dat kun je doen met een overbruggingskrediet voor ondernemingen. Het kan zijn dat je als ondernemer bijvoorbeeld een tegenvallend seizoen hebt gehad, of dat je een aantal uitstaande vorderingen moet overbruggen.

## Wanneer heb ik een overbruggingskrediet nodig?

Elke onderneming die een kortstondig liquiditeitstekort wil overbruggen kan gebruik maken van een overbruggingskrediet. Denk bijvoorbeeld aan organisaties waar er een laagseizoen is. Misschien zijn er veel uitstaande vorderingen of andere (tijdelijke) liquiditeitskrapte door andere redenen. Een overbruggingskrediet is dus niet geschikt als je een onderneming in zwaar weer hebt en de liquiditeitsproblemen niet van tijdelijke aard zijn. In dergelijke situaties moet je gaan zoeken naar een oplossing voor de lange termijn. Gelukkig zijn er genoeg opties, zoals bijvoorbeeld een kredietlijn.


## Wanneer kun je een overbruggingskrediet inzetten?

Zoals we hierboven aangeven is een overbruggingskrediet vaak een oplossing om tijdelijke problemen op te lossen. Als je als onderneming kunt anticiperen op de liquiditeitskrapte is een overbruggingskrediet het meest effectief. Vaak is het al te laat voor een overbrugging wanneer je geen maatregelen treft voordat uitstaande vorderingen betaald moeten worden. Gelukkig zijn er dan alsnog vaak genoeg verschillende opties om aan geld te komen voor jouw bedrijf.

Voordat de krapte ontstaat kunnen ondernemers een overbruggingskrediet aanvragen, maar dan moeten ze wel weten wanneer deze piek- en dal momenten in het jaar plaatsvinden. Zo heb je tijdens de mindere periodes een buffer en kun je optimaal knallen tijdens de piekmomenten. Zo kun je de omzet in het hoogseizoen maximaliseren en vermijd je als onderneming ‘gaten’ in de kasstromen.

Misschien wel belangrijk om te weten, soms wordt de term aanvullend werkkapitaal gebruikt in plaats van zakelijk overbruggingskrediet. Het is feitelijk hetzelfde, omdat je meer investering kunt doen tijdens het laagseizoen. Als je dan als ondernemer goed investeert zullen de investeringen in het laagseizoen zich tijdens het hoogseizoen vervolgens terugbetalen.

Een aantal van de verschillende organisaties die voordeel kunnen hebben van een overbruggingskrediet zijn:

- Reisorganisaties
- Recreatie
- Vakantieparken of resorts
- Retail en detailhandel
- Horeca

Er zijn genoeg redenen trouwens om een zakelijk overbruggingskrediet af te sluiten. Een aantal van de voorbeelden waar je aan zou kunnen denken zijn:

- Investeringen in je bedrijf die je ten goede komen in het hoogseizoen;
- Onverwachts weg of tegenvallen van inkomsten tijdens het hoogseizoen;
- Tijdelijk minder inkomsten opvangen;
- Inkoopvoordeel behalen;
- Meer voorraad inkopen;
- Nieuwe apparatuur aanschaffen voor projecten

## Wat kost een overbruggingskrediet?

Zoals bij elke lening kost geld lenen geld. De kosten die je echter moet betalen zijn afhankelijk per aanbieder en hangen af van de looptijd van jouw lening en de hoogte van het krediet. Natuurlijk betaal je rente over een overbruggingskrediet. Feitelijk is een overbruggingskrediet niets meer dan een kortlopende lening. Dat betekent je in relatief weinig tijd geld leent, maar ook weer terugbetaald. Juist omdat het om een korte periode gaat betekent dit vaak dat er meer risico aan zit voor de kredietverstrekker dan bij een ‘gewone’ lening waar je meerdere jaren hebt om terug te betalen. Je betaalt dan ook iets meer rente voor een overbruggingskrediet.

De totale kosten die je moet betalen voor een zakelijk overbruggingskrediet zijn echter afhankelijk van meerdere factoren. Denk bijvoorbeeld aan de zekerheden die je als ondernemer kunt bieden, de looptijd en het te lenen bedrag. Als je benieuwd bent wat je kunt lenen en hoeveel het gaat kosten start dan een aanvraag bij ons en wij rekenen dit binnen een dag voor je uit.

## Hoe kan ik een overbruggingskrediet aanvragen?

Jaren geleden was het aanvragen van een zakelijk overbruggingskrediet bij een traditionele bank een behoorlijk tijdrovend proces. Gelukkig is het tegenwoordig steeds makkelijkere om zakelijk krediet online aan te vragen. Bij online aanbieders als CapitalBox weet je vaak al binnen één werkdag wat er mogelijk is. Het aanvraagproces is ook steeds gemakkelijker gemaakt, en als je alle documentatie al tot jouw beschikking hebt kun je vaak een aanvraag binnen no time afronden. Doordat je online de aanvraag kan doen kun je deze ook gewoon naast jouw werktijd doen wanneer het jou het beste uitkomt.

Naast snel werkt onze zakelijke financiering uitstekend in een stapelfinanciering combinatie. Dus of je nu net begint met het inzichtelijk maken van jouw financiële behoeften of al een paar financiële producten op jouw naam hebt staan, bij ons kun je een zakelijke lening aanvragen en toegang krijgen tot werkkapitaalfinanciering die gemakkelijk te stapelen is met andere leningen.




Lees meer over zakelijke leningen