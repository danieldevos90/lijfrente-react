---
title: Hebt u zich ooit afgevraagd hoe banken en kredietverstrekkers bepalen hoeveel rente u moet betalen over uw zakelijke lening?
url: http://www.capitalbox.nl/blog/hebt-u-zich-ooit-afgevraagd-hoe-banken-en-kredietverstrekkers-bepalen-hoeveel-rente-u-moet
hostname: capitalbox.nl
description: Bent u van plan een zakelijke lening af te sluiten? Dit is wat u moet weten over hoe banken en andere kredietverstrekkers bepalen hoeveel rente u moet betalen.
sitename: CapitalBox
date: 2024-04-26
---
# Hebt u zich ooit afgevraagd hoe banken en kredietverstrekkers bepalen hoeveel rente u moet betalen over uw zakelijke lening?

De meeste bedrijven moeten tijdens hun bestaan wel eens een keer geld lenen. Dat kan zijn om nieuwe apparatuur aan te schaffen, een project te financieren, nieuwe medewerkers aan te nemen of gewoon om onvoorziene uitgaven te dekken.

Waar u dat geld leent, hangt ervan af waar u het voor nodig hebt. Als u een auto wilt kopen, gaat u misschien naar de plaatselijke dealer voor een lening. Als u een hypotheek wilt, gaat u eerst met uw bank praten. Voor kleinere uitgaven of als u dringend behoefte hebt aan kapitaal, sluit u misschien een ongedekte zakelijke lening af bij een kredietverstrekker.

Of u nu voor een bank kiest of voor een alternatieve kredietverstrekker, vergeet niet dat dit gewoon bedrijven zijn die een winstoogmerk hebben. De rente die ze u in rekening brengen is de prijs die uw bedrijf betaalt voor de lening.


## Zo bepalen banken en kredietverstrekkers hoeveel rente u moet betalen over uw zakelijke lening

### Hoe wordt het rentepercentage berekend bij een zakelijke lening?

Als kredietverstrekkers geld lenen aan een bedrijf, kijken ze naar een aantal factoren om te bepalen hoeveel rente het bedrijf voor de zakelijke lening moet betalen. Hieronder staan de belangrijkste factoren die daarbij een rol spelen.


### Vraag en aanbod

Als er veel vraag is naar zakelijke leningen, verhogen banken en kredietverstrekkers hun rente meestal een beetje. Maar als er weinig vraag is, verlagen ze hun prijzen meestal weer wat om de vraag te stimuleren.


### Risicofactoren

U weet waarschijnlijk wel dat de eisen om voor een zakelijke lening in aanmerking te komen per kredietverstrekker verschillen. Sommige kredietverstrekkers werken met strenge voorwaarden. Ze willen bijvoorbeeld geen geld lenen aan startende ondernemers zonder onderpand, of ze eisen dat een bedrijf eerst een bepaalde minimumomzet moet hebben gerealiseerd. Al deze voorwaarden spelen een rol als ze de rente berekenen die u moet betalen.

Vooral onderpand is een belangrijke factor voor kredietverstrekkers. Dat is namelijk hun garantie dat een bedrijf zijn financiële verplichtingen nakomt. Als het dat niet doet, kan de kredietverstrekker het onderpand in bezit nemen en verkopen en de opbrengst gebruiken om de restschuld te innen. De kredietverstrekker heeft ook de mogelijkheid om gerechtelijke stappen te ondernemen tegen het bedrijf om het uitstaande bedrag te innen.

Bedrijven die hun bestaansrecht hebben bewezen en die financieel stabiel zijn, krijgen vaak een lagere rente. Dat geldt ook voor bedrijven die een onderpand kunnen verstrekken.


### Uw kredietwaardigheid

Bij het beoordelen van de kredietwaardigheid van een bedrijf kijkt een kredietverstrekker ook naar de kredietwaardigheid van de eigenaar van het bedrijf, ongeacht of dat een eenmanszaak, bv of vof is. Verder zijn ook uw bedrijfservaring, uw kredietgeschiedenis en uw kredietbeoordeling van belang bij het berekenen van het rentepercentage.

Blijf dus werken aan een betere kredietbeoordeling. In dit artikel vindt u een aantal nuttige tips over hoe u uw kredietwaardigheid kunt verbeteren. -> In slechts 5 stappen de kredietwaardigheid van uw bedrijf aantonen


### De kosten van de lening voor de ontvanger

Een factor waar meestal niet veel aandacht aan wordt besteed is wat de ontvanger moet betalen voor de lening.

De meeste mensen weten wel dat een bedrijf de laagste rente krijgt als het een bedrijfskrediet afsluit bij een bank. De belangrijkste redenen daarvoor zijn dat banken hun operaties vooral financieren met spaargeld van hun klanten dat ze relatief goedkoop kunnen aantrekken, ze een onderpand eisen en dat hun risicobereidheid laag is. Banken verminderen hun risico door veelal geld uit te lenen aan gevestigde bedrijven met goede en stabiele financiele cijfers. Daardoor kunnen ze de laagste rente bieden.

Alternatieve kredietverstrekkers (ook wel niet-bancaire financiële instellingen) hebben geen klanten die hun geld bij hen in bewaring hebben gegeven. Zij werken meestal met externe investeerders of geven obligaties uit om hun operaties te financieren die hogere kosten rekenen voor hun geld.

Alternatieve kredietverstrekkers zijn vaak sneller in hun besluitvorming dan een bank. Daarnaast focussen zij zich vaak op een nicheproduct, bijvoorbeeld factoring, vastgoedfinanciering of werkkapitaalfinanciering. Doordat zij zich specialiseren is de kans groter dat u bij hen precies de financiële diensten vindt waar u naar op zoek bent.