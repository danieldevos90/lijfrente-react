---
title: Waarom klantenservice zo belangrijk is
url: http://www.capitalbox.nl/blog/waarom-klantenservice-zo-belangrijk
hostname: capitalbox.nl
sitename: CapitalBox
date: 2022-08-16
---
# Waarom klantenservice zo belangrijk is

Van drones tot kunstmatige intelligentie en mobiele apps, het lijkt wel alsof er iedere dag weer nieuwe uitvindingen en oplossingen zijn die ons eigen voorstellingsvermogen ver te boven gaan.

Al die technologie is natuurlijk pas echt iets waard als deze een positieve bijdrage levert aan de manier waarop we ons bedrijf runnen en waarop we zaken doen.

Als ondernemer is het belangrijk op de hoogte te blijven van nieuwe hulpmiddelen, die onderdelen van uw bedrijf kunnen automatiseren of u kunnen helpen uw bedrijf efficiënter te maken. Maar hoe veel technologie ook kan doen om uw bedrijf beter te laten lopen, er is één ding waar een ondernemer nooit op mag bezuinigen en dat is klantenservice.

Wij geven u vijf redenen waarom klantenservice zo belangrijk is voor uw bedrijf:

## Wat het zegt over uw bedrijf

De manier waarop een bedrijf omgaat met zijn klanten is alleszeggend en geeft een indruk over het bedrijf als geheel.

Maakt u het eenvoudig voor uw klanten om met u in contact te komen wanneer ze hulp nodig hebben? Het is belangrijk dat klanten weten hoe ze uw bedrijf kunnen bereiken voor ondersteuning. Veel bedrijven zijn juist heel slecht bereikbaar voor klanten en verwijzen hen liever naar een website met veelgestelde vragen voor de antwoorden op al hun problemen. Hoe komt dat over op de klant?

Een overzicht van veelgestelde vragen is prima, maar niet als het de enige vorm van klantenservice is. Bovendien, als een bedrijf niet meer doet dan een lijst veelgestelde vragen publiceren, loopt het zeer waardevolle feedback van de klant mis. De feedback die u van uw klanten kunt krijgen, kan u enorm veel inzicht geven in de behoefte van de klant en de manieren waarop u uw product kunt verbeteren.

Als uw klantenservice klanten met een ontevreden gevoel laat zitten, dan heeft dat bijna altijd een negatieve invloed op het vertrouwen van die klanten in uw bedrijf en uw producten.

## Zorg voor een goede ervaring

Het is belangrijk dat u een goede indruk achterlaat bij uw klanten. Worden zij op een warme en vriendelijke manier behandeld? Kunt u de problemen van klanten oplossen? Zorgt u ervoor dat de klant zich begrepen voelt?

De juiste indruk maken op uw klanten is onbetaalbaar. Bied een uitstekende klantenservice en uw klanten zullen nog lang met een positief gevoel aan uw bedrijf terugdenken.

## Een tevreden klant = een terugkerende klant

Onderzoek wijst uit de meeste verkopen worden gedaan aan bestaande klanten. Statistieken van Gartner Group laten zelfs zien dat 80% van de toekomstige omzet van een bedrijf afkomstig is van 20% van de huidige klanten.

Het is zo veel makkelijker om uw diensten of producten te verkopen aan bestaande, tevreden klanten, omdat er al een vertrouwensband en een beeld van betrouwbaarheid is ontstaan.

## Reputatie en invloedssfeer

Eén enkele klantbeoordeling van uw bedrijf op Facebook of een ander social- mediaplatform kan al een enorme impact hebben op uw bedrijf - zowel positief als negatief.

Klantbeoordelingen helpen het merk van uw bedrijf sterker of zwakker te maken.

Mensen luisteren naar wat hun vrienden of familie zeggen over een dienst, product of bedrijf. U presenteert uw bedrijf dus niet alleen aan de klant die de dienst gebruikt of het product koopt, maar eigenlijk ook aan hun invloedssfeer.

Als klanten goed worden geholpen, is de kans groter dat ze bij u terugkeren. En dat leidt natuurlijk weer tot meer verkoop en stabielere prognoses.

## Echte zorg voor klanten

Klantenzorg heet niet voor niets klantenzorg. Als bedrijf moet u echt letterlijk zorg bieden aan uw klanten. Want wat is nu een bedrijf uiteindelijk zonder klanten?

Bij CapitalBox begrijpen we hoe belangrijk mensen zijn. Onze missie is de beste, snelste en meest eenvoudige financiële dienstverlening te bieden, met behulp van de modernste technologie, om het financieren van uw bedrijf zo eenvoudig en makkelijk mogelijk te maken. Daarom heeft CapitalBox een klantenservice die 24 uur per dag, 7 dagen per week, bereikbaar is. Inderdaad - wanneer u ons ook nodig hebt, wij staan altijd voor u klaar.

Meer mooie verhalen en tips op ons blog! Wilt u weten hoe CapitalBox uw leven gemakkelijker kan maken? Bespaar nu tijd en ontdek hier meer!



Lees meer over zakelijke leningen