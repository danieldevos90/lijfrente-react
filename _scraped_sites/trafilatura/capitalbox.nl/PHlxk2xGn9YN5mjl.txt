---
title: Hoe bereid je je als ondernemer voor op de feestdagen?
url: http://www.capitalbox.nl/blog/feestdagen
hostname: capitalbox.nl
description: De feestdagen komen eraan, wat voor veel ondernemers topdrukte betekent. Hoe bereid je je als ondernemer goed voor?
sitename: CapitalBox
date: 2024-02-28
---
# Hoe bereid je je als ondernemer voor op de feestdagen?

## Feestdagen 2021

De feestdagen komen er weer aan! Dat betekent dat de voorbereidingen voor ondernemers weer van start gaan. Eerst hebben we Black Friday op 26 november, en vervolgens de kerstdagen, die dit jaar in het weekend vallen. Topdrukte in zicht!


Werk je in de retail of groothandel, dan moet je misschien extra voorraad inkopen. Horecaondernemers hebben wellicht behoefte aan extra personeel voor de kerstvakantie. Ondernemers in de zakelijke dienstverlening willen veelal extra campagnes draaien. En dit zijn slechts enkele voorbeelden van de noodzakelijke voorbereidingen die veel ondernemers moeten treffen.


In dit artikel zetten we de belangrijkste tips bij het treffen van voorbereidingen voor de feestdagen op een rijtje.

### 1. Planning is key

Het mag een open deur lijken, maar op tijd beginnen met plannen is key in deze tijd van het jaar. Om optimaal te profiteren van de piekdrukte is het belangrijk om op tijd een plan klaar te hebben liggen. Dit moet op zijn minst rekening houden met de tijdlijn, budgettering en de omzetverwachting voor de eerstvolgende weken of maanden. Ben je hier te laat mee, dan kan dit vervelende gevolgen hebben. Stel je voor dat je toch te weinig voorraad blijkt te hebben of je advertenties te laat hebt gepland, dan kan dit consequenties hebben voor de rest van het seizoen.

###

2. Stel duidelijke doelen

Een goede voorbereiding is het halve werk, en daar hoort het stellen van haalbare doelen bij. Het heeft weinig zin om extra te investeren in je onderneming zonder het koppelen van duidelijke doelstellingen aan je activiteiten. Bedenk van tevoren wat je wil realiseren. Is dit meer omzet, een verbeterde concurrentiepositie of het vergroten van je naamsbekendheid? Onthoud dat je doelstellingen SMART (specifiek, meetbaar, acceptabel, realistisch en tijdsgebonden) moeten zijn.

###

3. Gebruik (historische) data

Baseer je plannen op data! Kijk bijvoorbeeld naar de inkoop- en verkooppatronen van de afgelopen seizoenen. Of probeer in kaart te brengen wat je concurrenten doen: waar adverteren ze, wat voor soort campagnes draaien ze, maken ze nog gebruik van ludieke acties? Tot slot kan het nuttig zijn om benchmarks voor verkoop, omzet en investeringen te bekijken binnen jouw branche.

###

4. Kijk alvast vooruit

Het is natuurlijk heel waardevol om een goede kortetermijnplanning te maken voor het hoogseizoen. Kijk echter ook alvast vooruit naar de maanden die daarop zullen volgen. In bepaalde branches is het heel normaal dat er een tijdelijke dip volgt op een seizoenspiek, bijvoorbeeld door lange betalingstermijnen van afnemers. Zo’n tijdelijke dip kan veel impact hebben op je bedrijfsvoering. Bedenk daarom nu al hoe je na de feestdagen verwacht verder te gaan, daarmee voorkom je wellicht cashflowproblemen in het nieuwe jaar.

###

5. Financiering nodig? Wacht dan niet te lang

Verwacht je aanvullende financiering nodig te hebben om je doelen te realiseren? Wacht dan niet te lang met het aanvragen van bijvoorbeeld een zakelijke lening. Een zakelijke lening is heel geschikt om je werkkapitaal tijdelijk uit te breiden en bijvoorbeeld te investeren in extra voorraad, personeel of een grote campagne. Bij CapitalBox vraag je binnen enkele minuten online een lening aan van €1000 tot €350.000.