---
title: Capitalbox Acquisitie van Nederlandse Kredietverstrekker Spotcap
url: http://www.capitalbox.nl/blog/capitalbox-acquisitie-van-nederlandse-kredietverstrekker-spotcap
hostname: capitalbox.nl
description: CapitalBox, het toonaangevende pan-Europese online platform voor MKB-financiering, maakt vandaag de overname bekend van de Nederlandse divisie van fintech-bedrijf Spotcap Global. De overname is onderdeel van de verdere Europese uitbreiding van CapitalBox. Spotcap Nederland is een van de meest prominente online MKB-kredietverstrekkers in de Nederlandse markt.
sitename: CapitalBox
date: 2024-08-15
---
# Capitalbox Acquisitie van Nederlandse Kredietverstrekker Spotcap

**CAPITALBOX NEEMT NEDERLANDSE KREDIETVERSTREKKER SPOTCAP OVER OM ONDERSTEUNING AAN MKB-BEDRIJVEN IN EUROPA TE VERSTERKEN**

**Amsterdam, 19 oktober 2020** – CapitalBox, het toonaangevende pan-Europese online platform voor MKB-financiering, maakt vandaag de overname bekend van de Nederlandse divisie van fintech-bedrijf Spotcap Global. De overname is onderdeel van de verdere Europese uitbreiding van CapitalBox. Spotcap Nederland is een van de meest prominente online MKB-kredietverstrekkers in de Nederlandse markt.

De acquisitie van Spotcap Nederland markeert een belangrijke mijlpaal in de ambitie van CapitalBox om de leidende fintech-kredietverstrekker voor het MKB in Europa te worden. De overname bouwt voort op de footprint van CapitalBox en versterkt de positie van het bedrijf in de Nederlandse markt, die meer dan 1,1 miljoen kleine en middelgrote ondernemingen telt.

CapitalBox is op dit moment marktleider als het gaat om fintech MKB-kredietverstrekking in zes Europese landen, te weten Nederland, Zweden, Finland, Denemarken, het Verenigd Koninkrijk en Litouwen. CapitalBox verstrekt, binnen één dag en via haar eigen kredietplatform, leningen aan MKB-bedrijven tot een bedrag van EUR 350.000 met een looptijd tot 36 maanden.

De bestaande distributiekanalen van Spotcap Nederland zullen CapitalBox toegang geven tot een nieuw segment van grotere bedrijven die eveneens niet voldoende bediend worden door traditionele banken. CapitalBox krijgt toegang tot de marktkennis, het bestaande netwerk en de expertise op het gebied van kredietanalyse van Spotcap Nederland. Deze combinatie van financiële expertise en het gebruik van innovatieve technologie heeft van Spotcap Nederland een van de meest erkende online kredietverstrekkers op de Nederlandse markt gemaakt.

**Scott Donnelly, CEO van CapitalBox, zegt:**

*“Spotcap heeft in Nederland een geweldig bedrijf opgebouwd. Door onze kennis en de teams samen te voegen, zullen we sterker zijn dan ooit en beter in staat om MKB-bedrijven te financieren die willen groeien. *

*Dit is vooral belangrijk wanneer onze economieën weer normaliseren en conventionele banken het uiterst belangrijke MKB-segment onvoldoende blijven bedienen. *

*De kleinere MKB-bedrijven die we ondersteunen, vormen echt de ruggengraat van de economie. In de EU heeft ongeveer 98% van de bedrijven minder dan 50 werknemers en deze zorgen voor ongeveer 50% van de banen. Hoe beter we hen kunnen helpen met de financiering die ze nodig hebben om succesvol te zijn, des te beter het is voor iedereen.” *

**Jens Woloszczak, CEO van Spotcap Global en Christian Müller, CFO van Spotcap Global, voegen toe**:

*“De verkoop van Spotcap Nederland markeert de laatste stap in het verleggen van de focus van de activiteiten van Spotcap Global op Lending-as-a-Service via onze LendSuite-propositie. Door de afsplitsing van Spotcap Nederland kunnen zowel de Direct Lending-activiteiten als de Lending-as-a-Service-kant van het bedrijf zich concentreren op waar ze het beste in zijn: het bieden van hoogwaardige oplossingen en een uitmuntende service voor hun klanten.*

*We zien CapitalBox als de ideale overnemende partij voor Spotcap Nederland om de onderneming verder te laten groeien en haar potentieel in de komende jaren te verwezenlijken. De aanhoudende combinatie van expertise en technologie zal de sterke marktpositie verder verstevigen en zich vertalen in betere financieringsmogelijkheden voor het Nederlandse MKB.”*


Spotcap Nederland zal verdergaan onder de merknaam CapitalBox. De transitie vindt de komende maanden plaats. Het merk Spotcap zal blijven floreren, maar dan alleen als aanbieder van Lending-as-a-Service die financiële instellingen wereldwijd helpt om hun MKB-kredietverlening te digitaliseren met de LendSuite-propositie.