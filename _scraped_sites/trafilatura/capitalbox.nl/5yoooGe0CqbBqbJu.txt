---
title: Welke redenen heeft een bedrijf om een zakelijke lening af te sluiten?
url: http://www.capitalbox.nl/blog/welke-redenen-heeft-een-bedrijf-om-een-zakelijke-lening-af-te-sluiten
hostname: capitalbox.nl
description: Heeft je bedrijf een nieuwe auto, apparatuur of meer personeel nodig? Wil je verbouwen of uitbreiden? Lees hier meer hoe je bedrijf kan profiteren van een lening.
sitename: CapitalBox
date: 2024-04-26
---
# Welke redenen heeft een bedrijf om een zakelijke lening af te sluiten?

Er zijn vele goede redenen denkbaar waarom een bedrijf behoefte heeft aan een zakelijke lening. Dat kan zijn om meer personeel aan te nemen, een onderaannemer in te huren of om nieuwe apparatuur aan te schaffen. Dit zijn allemaal goede redenen om een zakelijke lening aan te vragen, maar er zijn nog veel meer redenen waar je misschien helemaal niet aan hebt gedacht.

## Voordat je een lening afsluit

Je weet natuurlijk al wel hoe belangrijk het is om een aantal zaken op een rijtje te zetten, voordat je een zakelijke lening aanvraagt. Je moet je afvragen wat het doel is van de lening, wat de gevolgen zijn voor je bedrijf en hoeveel je wilt lenen. Het afsluiten van een zakelijke lening is een zwaarwegende beslissing die je goed moet voorbereiden en die tijd vraagt. Op die manier weet je zeker dat je de beste oplossing kiest voor je bedrijf.

Sommige kleinere bedrijven hebben een hekel aan schulden en willen liever geen financiering. Dat kan zijn omdat ze denken dat ze al voldoende kredietruimte hebben, of omdat ze er niet zeker van zijn dat ze de lening kunnen terugbetalen, hetgeen op zich al voldoende reden kan zijn om er niet aan te beginnen. Maar om geld te verdienen heb je geld nodig. Als je geen schulden wilt aangaan, kan dat zelfs een belemmering vormen voor de groei van je bedrijf.

## Zeventien redenen waarom bedrijven geld lenen

Er zijn tal van goede redenen om een zakelijke lening af te sluiten. Sommige daarvan liggen voor de hand, maar er zijn misschien ook redenen waar je helemaal niet aan hebt gedacht. Het afsluiten van een lening moet een weloverwogen beslissing zijn die te maken heeft met de behoeften of doelen van je bedrijf, of met een kans die je niet wilt laten lopen. Hieronder staan zeventien goede redenen om een zakelijke lening af te sluiten. Daarbij maakt het niet uit of je een eenmansbedrijf hebt of een bv, en of je een lening afsluit met of zonder borg.

### Oprichting nieuw bedrijf

Het zijn er niet veel, maar er zijn ook kredietverstrekkers die geld lenen aan startende ondernemers die nog geen zes maanden omzet hebben gedraaid. Je moet je bedrijf dan wel goed verkopen met een doordacht en solide bedrijfsplan en een budget voor de lange termijn.

### Uitbreiding werkkapitaal

Werkkapitaal, het geld dat een bedrijf nodig heeft voor de dagelijkse bedrijfsvoering, is een belangrijke reden voor een bedrijf om een zakelijke lening aan te vragen. Om allerlei redenen kan een bedrijf soms gewoon krap bij kas zitten. Tijdelijke cashflowproblemen, een groeispurt, seizoensgebonden fluctuaties in de verkoopcijfers – dit zijn slechts enkele redenen waarom een bedrijf soms behoefte heeft aan extra werkkapitaal. Hier vind je meer informatie over de snelste manier om aan een zakelijke lening te komen.

### Aanvulling van de voorraad

In de detailhandel heeft een bedrijf soms een zakelijke lening nodig om de voorraad aan te vullen, vooral wanneer de verkoop seizoensgebonden is. Een voorbeeld: een bedrijf dat populaire vakantiesouvenirs verkoopt, kan een kortlopende lening afsluiten om producten in te kopen voordat het vakantieseizoen begint, en de lening vervolgens aflossen met de opbrengst uit deze periode.

### Aanschaf van apparatuur

Bijna elk bedrijf gebruikt wel een of andere vorm van apparatuur. Of je nu een bakkerij hebt, een bouwbedrijf of een uitzendbureau, je kunt niet zonder apparatuur. Daarbij kan het gaan om hoogwaardige zware machines, de aanschaf of lease van bedrijfsauto’s of bedrijfskleding die aan alle moderne eisen voldoet

### Uitbreiding – nieuw bedrijfspand

De aankoop van een nieuw bedrijfspand is een groot project, waarvoor veel kapitaal nodig is. Maar zo’n uitbreiding kan op termijn buitengewoon veel rendement opleveren.

### Nieuw talent aantrekken

Loonkosten vormen een belangrijk onderdeel van de uitgaven van elk bedrijf. Naast je vaste medewerkers heb je ook te maken met salarissen, werkgeversbijdragen, belastingen, verzekeringen, pensioenen, na- en bijscholing, provisies en bonussen: alles bij elkaar een hele verantwoordelijkheid. Daarom moet je zorgvuldig te werk gaan als je nieuwe medewerkers aanneemt. Toch is het aannemen van de juiste medewerkers met de juiste kennis en vaardigheden essentieel voor de groei van je bedrijf, en op lange termijn zonder enige twijfel een rendabele investering.

### Uitbreiding product- of dienstenaanbod

Zowel bedrijven in de groeifase als stabiele bedrijven die hun winst proberen te vergroten en hun concurrentiepositie willen versterken moeten zo nu en dan hun productaanbod vergroten. Ongeacht hoe je je product- of dienstenaanbod wilt vergroten, kan een lening op afbetaling of een ander type zakelijke lening je helpen om de investeringen te doen die daarvoor noodzakelijk zijn, zodat je productaanbod aantrekkelijk blijft voor je klanten.

### Belasting betalen

In een ideale situatie zet een bedrijf geld opzij om belasting te betalen. Toch lukt dat niet altijd. Daarom lenen bedrijven soms geld om belasting te betalen. Het is meestal beter om een zakelijke lening af te sluiten en je belasting op tijd te betalen, dan om je belasting niet te betalen.

### Overbrugging in het laagseizoen

Als je een seizoensbedrijf hebt of gewoon zo nu en dan cashflowproblemen hebt, kan een zakelijke lening je door een moeilijke periode heen helpen en je bedrijf in leven houden.

### Herfinanciering van een bestaande lening

Herfinanciering van schulden wordt steeds populairder. In sommige gevallen is het zelfs noodzakelijk om hiervoor een zakelijke lening af te sluiten. Je kunt bijvoorbeeld overwegen om een bedrijfsschuld te herfinancieren als je een lening krijgt aangeboden met betere voorwaarden of wanneer je van meerdere leningen één lening wilt maken.

### Overname van een ander bedrijf

Ook de aankoop of overname van een ander bedrijf is een populaire reden om een zakelijke lening aan te vragen. Met de overname van een ander bedrijf kan een bedrijf zijn bestaande product- en dienstenaanbod vergroten.

### Partner uitkopen

Soms functioneert de samenwerking met een partner gewoon niet goed. Dan kan het uitkopen van je partner de beste oplossing zijn. Maar dat betekent nog niet dat je daar dan ook het geld voor hebt. In zo’n situatie kan een zakelijke lening een uitweg bieden.

### Verbouwing of renovatie

Een andere vaak voorkomende reden waarom bedrijven een zakelijke lening afsluiten is dat ze hun bestaande bedrijfspand willen verbouwen, uitbreiden of renoveren.

### Openstaande facturen

Een bedrijf met veel openstaande facturen kan de uitstaande bedragen vrijmaken met een zakelijke lening of met een ander type lening dat factuurfinanciering genoemd wordt.

### Onvoorziene uitgaven

Elk bedrijf krijgt wel eens te maken met onvoorziene uitgaven. Er gaat een machine stuk of een klant betaalt te laat, en vervolgens kun je zelf een belangrijke rekening niet betalen. In zo’n situatie kun je deze onvoorziene uitgaven dekken met een kortlopende zakelijke lening.

### Marketing

De uitgaven voor marketing en reclame zijn bedrijfskosten die flink kunnen oplopen, maar die op termijn hopelijk rendement opleveren. SEO (zoekmachineoptimalisatie), online reclame, advertenties, reclameborden, radioreclame, verkoopondersteunend materiaal: allemaal vormen van marketing waarvoor je een lening nodig kunt hebben, vooral als je een marketingbureau inhuurt om het groots aan te pakken.

### Een onverwachte kans

Zo nu en dan krijgt een bedrijf een kans in de schoot geworpen die gewoon te mooi is om te laten lopen. Zo’n project kan een stuk groter zijn dan wat je gewend bent, maar het kan je bedrijf wel naar nieuwe hoogtes brengen. In die situatie heb je waarschijnlijk een zakelijke lening nodig om deze kans te kunnen grijpen.

Wat de reden ook is dat je een zakelijke lening wilt afsluiten, zorg ervoor dat je geen overhaaste beslissingen neemt. Denk goed na over het doel van de lening, lees de leenovereenkomst zorgvuldig door en zorg ervoor dat alles duidelijk is. Als je nog vragen hebt, neem dan contact op met de kredietverstrekker.

## De beste lening voor je bedrijf?

Misschien lijkt het een hele klus om uit te zoeken wat de beste lening is voor jouw bedrijf. Lees in dat geval onze blog - > Wat is voor mij de beste lening? Het kan zijn dat je hier het antwoord vindt op je vraag.


Lees meer over CapitalBox zakelijke leningen



## Meer dan zes jaar ervaring met financiële dienstverlening aan het MKB in Nederland

Bij CapitalBox kun je een zakelijke lening afsluiten tussen €1.000,- en €350.000,- met een looptijd van maximaal drie jaar. Wij werken al meer dan zes jaar samen met het MKB in Nederland en we weten uit ervaring dat we ook voor jouw bedrijf de juiste lening in huis hebben.