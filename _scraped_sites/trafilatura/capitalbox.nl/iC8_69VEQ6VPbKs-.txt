---
title: Wat is remarketing en hoe kan het uw bedrijf helpen?
url: http://www.capitalbox.nl/blog/wat-remarketing-en-hoe-kan-het-uw-bedrijf-helpen
hostname: capitalbox.nl
description: Wat is remarketing en waarom gebruiken bedrijven het? In deze blog bespreken we hoe de verschuiving in consumentengedrag de behoefte aan remarketing heeft veroorzaakt
sitename: CapitalBox
date: 2022-08-16
---
# Wat is remarketing en hoe kan het uw bedrijf helpen?

*Tijdens hun laatste bezoek vertelde de dierenarts aan John dat het constante krabben van de hond kwam doordat de hond vlooien had. Hij kreeg te horen dat een simpele vlooienshampoo zou moeten helpen. John, die een liefhebbend baasje was, ging online op zoek naar alle vlooienshampoos die hij kon vinden. Nadat hij zijn zoektocht tot twee merken had beperkt, herinnerde John zich dat hij die avond een diner had gepland en dat hij al laat was. Hij vertrok zonder een aankoop te doen en stelde zijn beslissing een andere keer uit. De volgende dag, terwijl John op Facebook scrolde, verscheen er echter een advertentie voor één van de shampoos die hij gisteravond niet kon kopen. Hij waardeerde het gemak en kocht de shampoo. *

Het aankooptraject zoals die van John is voor veel aankopen een gewoon kooptraject geworden. De advertentie die John zag, was een remarketingcampagne. Vanwege het internet en de manier waarop het ons winkelgedrag beïnvloedt, is remarketing in veel gevallen een noodzakelijke tool geworden om nieuwe klanten te werven. Maar om de kracht van remarketing ten volle te waarderen, kijken we eerst naar hoe ons winkelgedrag in de loop der jaren is veranderd.


**Winkelen in het digitale tijdperk**

In 2007 werd geschat dat de gemiddelde persoon ongeveer 5000 advertenties per dag zag, vergeleken met ongeveer 500 in de jaren 70. Het aantal advertenties dat we dagelijks zien, is alleen maar toegenomen dankzij sociale media en online advertenties. Deze verschuiving in advertenties heeft ons koopgedrag op vier belangrijke manieren veranderd:

- Meer opties. De consument van tegenwoordig heeft tal van mogelijkheden om uit te kiezen en heeft geen haast om een aankoopbeslissing te nemen.
- Meer afleiding. Door de overvloed aan keuze zijn de consumenten van tegenwoordig veel gemakkelijker afgeleid.
- Meer informatie. Dankzij internet kunnen consumenten hun eigen onderzoek doen en hoeven ze voor informatie niet te vertrouwen op marketingslogans of advertenties.
- Minder vertrouwen. Door de toename van oplichting en nepadvertenties zijn consumenten voorzichtiger bij het kopen van iets.

Door deze veranderingen is het kooptraject niet langer een eenvoudig zie-koopproces. Geschat wordt dat het tot zeven verschillende interacties met een bedrijf kan duren voordat een consument klaar is om klant te worden. Met andere woorden, het is niet voldoende om een advertentie één keer weer te geven en te verwachten dat er een verkoop uit komt. Bedrijven moeten tijd besteden aan het opbouwen van vertrouwdheid en vertrouwen. Dit is waar remarketing om de hoek komt kijken.


**Wat is remarketing**

Remarketing, ook wel retargeting genoemd, is een manier om mensen te bereiken die al interesse in een bedrijf hebben getoond. Interesse kan zo simpel zijn als het bezoeken van een website of gerichter, zoals het bekijken van een Facebook-video. We hebben allemaal advertenties gezien van een website die we onlangs hebben bezocht op onze Facebook-feed of terwijl we een artikel lazen op onze favoriete nieuwswebsite. Dit is remarketing.

De meest voorkomende platforms die remarketingdiensten aanbieden, zijn Facebook en Google. In de meeste gevallen gebruiken bedrijven beide platforms omdat ze verschillende mogelijkheden bieden waar advertenties kunnen worden weergeven. Om remarketing in te stellen, moet er een stukje code op de website of app geïnstalleerd worden. Met deze code kan er vervolgend geadverteerd worden op een ander marketingkanaal, onder mensen die de website al hebben gezocht.


**Hoe kan remarketing uw bedrijf helpen?**

We spraken over hoe het consumentengedrag is veranderd en dat we bekendheid moeten opbouwen door meerdere advertenties aan dezelfde persoon te laten zien. Remarketing geeft deze mogelijkheid omdat we ons op specifieke mensen richten. Dit maakt het adverteren kosteneffectief en kan ook helpen om de reclameboodschap te verbeteren en relevanter te maken.


**Adverteer bij de juiste persoon**

Hoe beter we onze advertenties aan de juiste mensen laten zien, hoe kosteneffectieve onze marketing is. Hoewel remarketing ons niet kan helpen nieuwe mensen te vinden, kan het ons wel helpen kosten te besparen door alleen degene te targeten die al interesse in het bedrijf heeft getoond. We kunnen onze efficiëntie nog meer verhogen door bezoekers in kleinere groepen op te splitsen op basis van hoeveel interesse ze toonden en waar. We kunnen bijvoorbeeld alleen advertenties weergeven aan mensen die 5 pagina's op de website hebben bezocht en een product aan hun winkelwagentje hebben toegevoegd. Dit toont een hoge mate van interesse die kan worden getarget in de remarketingcampagne en proberen hen aan te moedigen hun aankoop af te ronden.


**Adverteer op het juiste moment**

Aandacht is kostbaar en een koopproces kan om een miljoen verschillende redenen worden onderbroken. Met andere woorden: het was niet het juiste moment om hun aankoop af te ronden. Remarketing kan hen helpen om later op de dag, week of maand aan hun aankoop te herinneren.


**Adverteer met de juiste boodschap**

De juiste boodschap op het juiste moment aan de juiste persoon tonen is de gouden standaard van moderne marketing. Zoals we al zeiden, stelt remarketing bedrijven in staat om bezoekers in kleinere groepen te segmenteren. Dit kan worden gebruikt om relevantere en krachtigere boodschappen te maken.