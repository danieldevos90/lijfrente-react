---
title: 8 regels waaraan elke eigenaar van een kleinbedrijf zich aan zou moeten houden
url: http://www.capitalbox.nl/blog/8-regels-waaraan-elke-eigenaar-van-een-kleinbedrijf-zich-aan-zou-moeten-houden
hostname: capitalbox.nl
description: Als u een kleinbedrijf hebt, weet u als geen ander dat er heel veel zaken zijn om rekening mee te houden. Samengevat gaat het om 8 regels
sitename: CapitalBox
date: 2024-02-28
---
# 8 regels waaraan elke eigenaar van een kleinbedrijf zich aan zou moeten houden

We weten allemaal dat het internet vol staat met handige tips en informatie over hoe je een kleinbedrijf kunt starten en runnen. Door de hoeveelheid beschikbare informatie kunnen zelfs de meest ervaren ondernemers soms door de bomen het bos niet meer zien. Wij hebben geprobeerd deze informatie samen te vatten, zodat u als bedrijfseigenaar weet waar u op moet focussen. Hier zijn de acht belangrijkste regels voor wie een bedrijf wil starten of zijn kleinbedrijf wil verbeteren:

## Behoud het overzicht over uw financiën

De belangrijkste oorzaak voor het mislukken van kleine bedrijven is een gebrek aan liquide middelen en niet een gebrek aan winst, zoals u misschien zou denken. Daarom moet u echt weten welke onderdelen van uw bedrijf belangrijk zijn voor uw cashflow. Investeert u in een inventaris? Hoeveel inventaris hebt u nodig? Incasseert u zelf betalingen bij uw klanten? Hoe lang duurt het voordat klanten u betalen? Hebt u leningen die u moet aflossen? enzovoort.

Er zijn verschillende lagen die van invloed kunnen zijn op uw werkkapitaalbehoeften. Om uw bedrijf succesvol te maken, is het belangrijk dat u daarvan op de hoogte bent.


Lees meer over zakelijke leningen


## Ontwikkel strategieën op basis van uw eigen gegevens

Wij geloven echt in data (net als het hele internet ;-)) en we vinden het dan ook belangrijk dat u uw plannen baseert op de door u verzamelde gegevens. Daarom vinden wij dat de eigenaar van een kleinbedrijf zo veel mogelijk informatie moet verzamelen en bijhouden.

Als u uw strategieën kunt bijhouden en kunt baseren op data, kunt u uiteindelijk betere zakelijke beslissingen nemen.

Als u belangrijke prestatie-indicatoren voor uw bedrijf bijhoudt en begrijpt waardoor en hoe deze beïnvloed worden, kunt u betere beslissingen nemen en uw zaak op koers houden.

Neem bijvoorbeeld de eigenaar van een bedrijf die ervan uitgaat dat zijn klanten normaal gesproken binnen 30 dagen betalen. Door de daadwerkelijke betalingsdata te vergelijken met de verwachte data, zal al snel duidelijk worden dat hij in werkelijkheid iedere 45 dagen (in plaats van 30 dagen) betaald krijgt. In dat geval kan hij snel een passende lening voor kleine bedrijven afsluiten, zodat zijn werkkapitaal gezond blijft en zijn bedrijf niet in de problemen komt.

## Ken uw grenzen

Bedrijfseigenaren richten zich vaak vooral op de winst. Door bij te houden hoe afzonderlijke producten en diensten van (nadelige) invloed zijn op de resultaten, kunt u verlies beperken en tijd en hulpmiddelen investeren in de meest lucratieve producten en/of diensten.

## Uw bedrijf moet op het internet te vinden zijn

Het internet en onze apparaten zijn essentieel geworden voor ons werk en onze communicatie met de rest van de wereld. Als uw bedrijf daar is waar uw klanten zijn, zullen uw klanten eerder contact met u opnemen. Als u niet weet waar u moet beginnen, kijk dan eens bij de gratis diensten aangeboden door Google, Facebook, Instagram of YouTube.

## Zorg voor een merk en een bedrijfsfilosofie waar u voor honderd procent achter staat

Mensen werken liever met bedrijven die een gedegen merk hebben en met bedrijven die een hoger doel dienen. We voelen ons meer verbonden met merken en bedrijven die ons niet het gevoel geven dat het alleen maar om geld gaat.

Denk aan de reden waarom u uw bedrijf bent gestart. Dit is ook de reden waarom uw klanten zo graag met u samenwerken.

## Investeer in rendabele marketing

Eigenaren van kleinbedrijven hebben vaak het gevoel dat ze marketing niet helemaal begrijpen. En dat is niet zo gek, aangezien de technologie zich razendsnel ontwikkelt.

Waar moet u uw geld aan besteden? Werkt dat? Adverteren op de radio of online? Wat werkt? Wat niet?

Eigenaren van kleine bedrijven kunnen het best beginnen op plaatsen die gratis en gemakkelijk zijn. U zou kunnen beginnen met netwerken met lokale bedrijven en hun eigenaren. Kijk wat er voor hen werkt en wat niet.

Als u een website hebt, kunt u met Google Analytics (gratis) zien hoe mensen uw bedrijf hebben gevonden, waar ze vandaan komen en hoe ze uw website gebruiken.

Bedenk wanneer u adverteert altijd hoe u de advertenties kunt volgen. Als u een speciale aanbieding hebt, kunt u deze volgen met een specifieke promotiecode. Overweeg om maar één bepaalde dienst of product aan te bieden. Probeer verschillende strategieën uit. Zo leert u wat wel en niet werkt voor uw bedrijf.

## Praat met uw klanten

Elke bedrijfseigenaar moet met zijn klanten praten om erachter te komen waar ze wel en niet van houden. Feedback kan enorm waardevol zijn voor uw bedrijf. Omgaan met negatieve kritiek is vaak niet makkelijk, maar bedenk dat u zo wel te weten komt welke onderdelen van uw bedrijf extra aandacht nodig hebben.

## Weet wie uw concurrenten zijn

Kleine bedrijven vormen de basis van onze economie, dus u zult te maken hebben met concurrentie - tenzij u een niche hebt gevonden. Om een bedrijf te kunnen runnen, is het heel belangrijk dat u uw concurrenten kent en begrijpt.

Samengevat zijn dit de acht belangrijkste items:

- Houd uw financiën in de gaten. Als u een zakelijke lening nodig hebt, kunt u deze hier aanvragen. U krijgt eerlijk en snel antwoord. Wij geloven in eenvoudige en snelle financiering voor kleine bedrijven.
- Volg en gebruik uw eigen data bij het ontwikkelen van strategieën
- Weet welke producten of diensten meerwaarde hebben voor uw bedrijfsresultaat
- Als uw klanten u online opzoeken, is het belangrijk dat u weet welke platforms ze gebruiken. Verdiep u hierin.
- Mensen voelen zich graag verbonden met een bedrijf, dus bekijk uw merk ook vanuit dit perspectief
- Investeer in marketing die u klanten oplevert. Als uw klanten online zijn, moet u misschien proberen op hetzelfde moment op dezelfde plek te zijn ;-)
- Praat met uw klanten en luister naar ze. Luisteren kan pijnlijk zijn, maar wij denken dat het de moeite waard is
- Houd uw concurrenten in de gaten

Waar ligt de focus binnen uw bedrijf? Misschien is deze lijst voor uw branche niet helemaal volledig. Als dat zo is, horen wij dat graag van u.

Hopelijk vond u dit artikel interessant. Graag tot ziens!