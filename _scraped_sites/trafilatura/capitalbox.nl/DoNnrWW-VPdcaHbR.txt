---
title: Hoe Loyally cashflow druk wist om te zetten in groei
url: http://www.capitalbox.nl/blog/hoe-loyally-cashflow-druk-wist-om-te-zetten-groei
hostname: capitalbox.nl
description: Bekijk onze blog om een klantcase te lezen over hoe Loyally cashflowdruk omzette in groei.
sitename: CapitalBox
date: 2022-05-10
---
# Hoe Loyally cashflow druk wist om te zetten in groei


**Over Loyally**

Loyally verzorgt de integratie en migratie van CRM- en telefoniesystemen voor grote bedrijven en callcenters. Met een focus op efficiëntie en kostenbesparing heeft Loyally in de afgelopen acht jaar met succes verschillende systemen samengevoegd bij klanten als Mollie en Zeeman. De integratie van CRM-s en telefoniesystemen resulteert in aanzienlijke tijdsbesparingen per gesprek en, als gevolg, een significante vermindering van operationele kosten. Wat ooit begon als dienstverlening op projectbasis, is geëvolueerd naar downloadbare producten die Loyally in samenwerking met Amerikaanse partners zoals Genesys en Five9 aanbiedt.

**Cashflow druk**

Ondanks het succes van Loyally, werd oprichter en CEO Jan Smulders geconfronteerd met financiële uitdagingen in de beginfase van hun groei. “Het einde van de maand betekende het versturen van facturen, maar de betalingstermijnen zorgden voor een cashflow druk. Onze programmeurs moesten natuurlijk wel tijdig hun salaris ontvangen, en ook de huur van ons kantoor moest betaald worden. We konden met deze uitdaging niet bij traditionele banken terecht vanwege de beperkingen voor startende ondernemingen.”

**Snel, simpel en transparant**

Na wat desk research stuitte Smulders op de optie om alternatieve financiering aan te vragen. Na een aantal vergelijkingen, belandde de CEO op de website van CapitalBox. CapitalBox bood Loyally een razendsnelle en eenvoudige manier om financiering te verkrijgen. Smulders is met name onder de indruk van de transparante communicatie en persoonlijke aanpak van CapitalBox. “Vanaf het moment dat ik aanklopte bij CapitalBox was het antwoord ‘ja’, wat bij vergelijkbare spelers zeker niet altijd het geval is. Het team denkt altijd met me mee. Sinds 2016 hebben we een soepele en betrouwbare samenwerking. Een voorbeeld is dat je een sms'je krijgt een paar dagen voordat er iets wordt afgeschreven van je bankrekening; zo simpel, maar wel enorm klantvriendelijk en transparant”, aldus Smulders.

**Investeren in groei en innovatie **

Dankzij de flexibele zakelijke leningen van CapitalBox kon Loyally niet alleen essentiële kosten dekken en stilte periodes overbruggen, maar ook investeren in groei en innovatie. De financiële steun biedt ruimte om AI in hun oplossingen te integreren en het team van programmeurs verder uit te breiden om verdere groei te stimuleren. De succesvolle samenwerking met CapitalBox heeft Loyally het vertrouwen gegeven om vol vertrouwen naar de toekomst te kijken en nieuwe kansen te benutten.

**Onbegrijpelijk taboe**

Smulders begrijpt niet waarom zakelijke leningen nog als een soort taboe gezien worden. “Ik begrijp dat het best spannend kan zijn om voor het eerst een zakelijke lening af te sluiten. Hiervoor had ik ook uitsluitend een lening in de vorm van een hypotheek gehad. Opvallend is dat niemand over leningen praat, wellicht omdat mensen een lening zien als een laatste redmiddel? Het lijkt een beetje taboe, maar dat is het niet. Als je ernaar vraagt merk je dat enorm veel ondernemingen zakelijke leningen hebben ingezet als hulpmiddel om succesvoller te worden.”