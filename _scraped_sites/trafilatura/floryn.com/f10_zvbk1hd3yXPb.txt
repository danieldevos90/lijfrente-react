---
title: Welke financieringen zijn geschikt voor MKB-ondernemers?
author: Redactie Floryn
url: https://www.floryn.com/blog/type-financieringen-mkb-ondernemers
hostname: floryn.com
description: Je wil een nieuwe bedrijfsauto kopen, investeren in voorraad of extra personeel aannemen. Maar hoe kom je aan een bedrijfsfinanciering?
sitename: Floryn
date: 2021-10-14
tags: ['Zakelijke financiering']
---
Hoe kom ik aan financiering? Dat vraagt een MKB-ondernemer zich dikwijls af. Het financieringsvraagstuk is voor een mkb-er vaak een hoofdpijndossier. Vooral jonge snelgroeiende bedrijven of op Nederland gerichte bedrijven krijgen de financiering moeilijk of helemaal niet rond.

Bovenstaande blijkt ook uit onderzoek naar de beschikbaarheid van krediet voor het mkb, uitgevoerd door een expertgroep onder leiding van ABN Amro bankier Tom de Swaan. De voorzitter van MKB-Nederland Hans Biesheuvel beaamt eveneens dat krediet krijgen voor een mkb-er een doodvermoeiend, demotiverend proces is met veelal een negatief resultaat. Sterker nog: “Het is nog moeilijker dan een jaar geleden. Zo ervaren mkb-ers het” verklaart Van Biesheuvel tegenover nu.nl.

“In de kern van moeilijkheden schuilen mogelijkheden.”

*- Albert Einstein*


Het is niet makkelijk, maar wel degelijk mogelijk. Daarom hier een overzicht welke financieringen geschikt zijn voor MKB-ers.

**Bank vs investeerder**

Allereerst waarom is het zo moeilijk? We hebben toch banken en heel veel investeerders? Deze meest voor de hand liggende opties zijn helaas ook de meest tijdrovende en uiteindelijk kansloze. Aan de ene kant de bank die vroeger graag meedacht met de ondernemer, maar zich tegenwoordig opstelt als een bange muis. De zekerheid die een bank eist is onmogelijk om als MKB-er te laten zien. Een investeerder aan de andere kant wil zo snel mogelijk geld op tafel zien, het liefst een getal met zes nullen, want er moet natuurlijk snel gescoord worden. Ook dat kunnen de meeste MKB-bedrijven niet garanderen. Dus vervallen deze twee opties al snel. Nederland is maar een klein landje en daarom wordt er door deze financierders eerder geïnvesteerd in op export gerichte, grote bedrijven.

**Het innovatiefonds**

Gelukkig helpt de overheid een handje mee! In 2012 werd het innovatiefonds voor het MKB van 500 miljard euro door Maxime Verhagen aangekondigd. Volgens Van Biesheuvel een “megasucces voor het MKB!” Heb je een klein of middelgroot bedrijf dan mag je geld uit dit fonds lenen voor vernieuwende projecten. Het potje is bedoeld voor ondernemers in de volgende sectoren:

- Chemie
- Agrofood
- Energie
- Logistiek
- Tuinbouw
- Water
- Hoofdkantoren
- Creatieve industrie
- Hightech
- Life sciences


**BMKB - Borgstellingsregelingen van de overheid voor het MKB**

Een BMKB is een borgsstellingsregeling van de overheid die garant staat voor een deel van je lening. De bank toetst of je bedrijf in aanmerking komt voor borgstellingskrediet. Starters en technologische innovatieve bedrijven kunnen rekenen op een extra steun van de overheid. De rest helaas niet.

**Groeifaciliteit**

Dit is bedoeld voor snelgroeiende ondernemingen die (snel) risicodragend vermogen nodig hebben. De groeifaciliteit verlaagt het risico met 50% voor externe leveranciers middels een overheidsgarantie. Hiermee wordt o.a. snelle groei, een bedrijfsovername, buy out of reorganisatie bedoeld. Financiering hiervoor blijkt lastig te zijn. Echter krijgt de financierder 50% korting, maar als deze financiering toch tot verlies leidt, dan vergoedt de overheid 50% van het verlies. Op deze manier helpt de overheid ondernemers om toch die ene financierder over de streep te trekken.

**Crowdfunding**

Crowdfunding is voor iedere ondernemer een optie. Wel moet je nadenken over de vorm. Je kan bijvoorbeeld een voorverkoop doen, aandelen verkopen, een lening MKB vragen of een donatie krijgen. Dat laatste klinkt natuurlijk het meest voordelig, maar bedenk wel dat de belastingdienst crowdfunding ziet als inkomsten waar je belasting over moet betalen. Ook moet je je bij deze financiering bloot durven geven, je moet immers vertrouwen zien te winnen bij een grote groep investeerders.

**Private equity**

Private equity is een ruime definitie waaronder informele particuliere investeerders vallen. Hieronder vallen ook ‘angel investors’ en ‘family offices’. Private equity wordt gebruikt voor de financiering van o.a. de groei van niet-beursgenoteerde ondernemingen, management buy-out, divisionele buyout (verzelfstandiging van een bedrijfsonderdeel), public-to-private (van de beurs halen van een bedrijf), het financieren van startende ondernemingen en meer. Het nadeel is dat drastische saneringen en ontslagen niet geweerd worden en Nederlandse bedrijven in buitenlandse handen raken, een verlies van cultureel erfgoed. Ondanks dat het niet erg populair in de media is, blijken de resultaten positief na een ingreep van een ‘private equity.

**Zakelijk krediet **

Een MKB krediet is ideaal voor elke ondernemer die snel geld nodig heeft, zonder veel gedoe en administratieve rompslomp. Vooral FinTech bedrijven zijn ideaal bij het snel oplossen van een financieringsprobleem. Ze doen alles snel en digitaal, zodat jij als ondernemer zo snel mogelijk geholpen bent. Je kunt een financiering krijgen van €10.000 tot €2.000.000, vanaf 4,91% per jaar. Hoe het werkt? Heel makkelijk. Je uploadt 6 maanden aan zakelijke bankafschriften. Na goedkeuring krijg je een bepaalde kredietruimte en toegang tot jouw persoonlijke dashboard. In dat dashboard neem je doorlopend geld op binnen jouw kredietruimte. Je betaalt terug in wekelijkse termijnen. Benieuwd wat een zakelijk krediet voor jouw bedrijf kan betekenen? Lees alles over zakelijk krediet of doe de QuickScan om jouw mogelijkheden te ontdekken.

**Kortom...**

De bank als enige optie voor een bedrijfsfinanciering is verleden tijd. Inmiddels zijn er genoeg alternatieven die ook nog een veel sneller en makkelijker werken. Wel zo fijn. Dan kun jij verder met wat je het liefst doet: ondernemen. Veel succes met het vinden van een geschikte financiering. Wil je hulp bij je keuze? Bel met een van onze adviseurs: 073 851 15 45.