---
title: Zakelijk krediet vs een zakelijke lening: wat zijn de verschillen?
author: Imke Donkers
url: https://www.floryn.com/blog/zakelijk-krediet-vs-een-lening-wat-zijn-de-verschillen
hostname: floryn.com
description: Wat zijn de verschillen tussen zakelijke krediet en een lening? Welke vorm past het beste bij jouw ambities? Lees het in dit artikel.
sitename: Floryn
date: 2021-10-14
tags: ['Zakelijke financiering']
---
#### In het kort:

-
Investeren is nodig om je bedrijf te laten groeien. Daar kan een zakelijke financiering bij helpen.

-
Ontdek de verschillen tussen een krediet en een lening bij Floryn.

-
Wil je een lening voor eenmalige grote uitgaven of een krediet voor flexibel kapitaal?


Als ondernemer weet je dat je soms moet investeren om te kunnen groeien. Heb je geld nodig voor je onderneming, dan kun je kiezen uit verschillende opties. Bijvoorbeeld een zakelijke lening of zakelijk krediet. Wat zijn precies de verschillen en welke financiering past het best bij jouw ambities? Lees het in dit artikel.

## Zakelijke lening

Sluit je een lening voor je onderneming af, dan krijg je in één keer het totale leenbedrag. Vanaf dan betaal je elke maand een vast bedrag terug, totdat de lening helemaal is afbetaald. Heb je daarna weer geld nodig, dan moet je een nieuwe lening afsluiten.

## Zakelijk krediet

Met zakelijk krediet krijg je toegang tot een geldbedrag. Je bepaalt zelf wanneer je (een deel van) dat geld opneemt. Je betaalt alleen rente over het opgenomen bedrag. Nadat je hebt afgelost blijft het krediet beschikbaar en kun je weer opnieuw geld opnemen.

## Flexibel of niet

Bij een lening maak je afspraken over wanneer de lening afgelost moet zijn. Dit kan bijvoorbeeld 6 maanden zijn, maar ook 5 jaar. Elke maand betaal je een gelijk deel terug, totdat de lening - volgens afspraak - is afbetaald. Bij zakelijk krediet is de looptijd onbepaald. Het geldbedrag blijft in principe beschikbaar, maar de kredietverstrekker doet tussendoor wel checks of het bedrag nog steeds bij je bedrijf past. Je kan opnemen en aflossen wanneer je wil. Zakelijk krediet is dus een stuk flexibeler dan een lening.

## Rente en kosten

Of je nu kiest voor een lening of zakelijk krediet, in beide gevallen betaal je rente over het openstaande bedrag. Een groot verschil is wel dat je bij een lening het totale bedrag in het begin ontvangt. Je betaalt dan dus automatisch rente over het complete bedrag. Bij zakelijk krediet kun je er ook voor kiezen om maar een deel van het totaalbedrag op te nemen. We hebben een overzicht over de zakelijk krediet kosten. Je betaalt dan alleen rente over het opgenomen bedrag, niet over het totale krediet. Gebruik je het krediet niet? Dan heb je ook geen kosten.

## Lening vs krediet

Bekijk de verschillen tussen een lening en krediet in dit handige overzicht.

Zakelijke lening |
Zakelijk krediet |
| Eenmalig | Doorlopend |
| Bedrag in één keer op je rekening | Krediet opnemen wanneer je wil |
| Na aflossen stopt de overeenkomst | Na aflossen kun je weer opnieuw geld opnemen |
| Je betaalt rente over het openstaande bedrag; in het begin is dit het totaalbedrag |
Je betaalt rente over het openstaande bedrag; enkel wat je hebt opgenomen |

## Waarom kiezen voor lenen?

Ga je een eenmalige grote uitgave voor je bedrijf doen? Dan is lenen een goede optie. Je hebt het totale bedrag in één keer nodig en zodra de lening is afbetaald, heb je geen behoefte meer aan extra financiering. Je maakt duidelijke afspraken en weet precies welk bedrag je per maand terug moet betalen. Met een lening volg je zo een standaard proces.

Een lening is geschikt voor:

- eenmalige grote uitgaven zoals een machines, bedrijfsruimtes of systemen

## Waarom kiezen voor zakelijk krediet?

Ondernemen is niet altijd voorspelbaar, dus er zijn veel redenen om te kiezen voor flexibel krediet. Zakelijk krediet komt van pas als je voorraad moet aanvullen, wil investeren in marketingcampagnes, rekeningen moet betalen of wanneer je eigen klanten niet of laat betalen. Je hebt toegang tot een krediet en je bepaalt zelf wanneer je opneemt en aflost. Zo ben je volledig flexibel en kun je inspelen op alles wat het ondernemen van je vraagt.

Zakelijk krediet is geschikt voor:

- werkkapitaal
- crediteuren
- voorraad aanvullen
- het aannemen van extra personeel
- onderhoud aan machines of systemen

## Op zoek naar een zakelijke financiering?

Ontdek hoe een zakelijke financiering jouw bedrijf kan helpen groeien, in de vorm van een lening of krediet. Lees meer over de mogelijkheden, de voordelen en hoe het werkt. Laat je inspireren door succesverhalen en ontdek waarvoor je een zakelijke financiering kunt inzetten.