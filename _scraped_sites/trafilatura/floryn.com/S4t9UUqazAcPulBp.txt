---
title: 3 tips die ondernemers pas leerden in de praktijk
author: Redactie Floryn
url: https://www.floryn.com/blog/3-tips-die-ondernemers-pas-leerden-in-de-praktijk
hostname: floryn.com
description: Om écht interessante tips te kunnen geven, spraken we met ondernemers. In dit artikel delen we 3 praktische tips van ondernemers met jou!
sitename: Floryn
date: 2021-10-14
tags: ['Tips & tricks']
---
De meeste tips over het ondernemerschap zijn algemeen, weinig concreet en vooral erg theoretisch. Dat is vreemd, want sommige dingen gaan in de praktijk nou eenmaal anders dan in de boeken. Om écht interessante tips te kunnen geven, spraken we met ondernemers. In de praktijk leerden zij een aantal dingen die ze van tevoren niet hadden kunnen bedenken. In dit artikel delen we 3 praktische tips van ondernemers met jou!

Voor dit artikel spraken we met:**Manon van Essen** is founder & owner bij Magioni. Op haar twintigste begon ze met ondernemen. Inmiddels zijn haar gezonde pizzabodems niet meer weg te denken uit de supermarkt. Dagelijks gaan er 15.000 pizza’s over de toonbank. **Sven van der Biezen** is CEO en mede-oprichter van Floryn. In 15 jaar tijd heeft hij verschillende bedrijven gestart. Samen met twee anderen startte hij een aantal jaar geleden Floryn.

## Tip 1. Stop met blijven vernieuwen. Focus!

Manon van Essen: “Focus is echt superbelangrijk. Als je van alles doet, dan doe je eigenlijk helemaal niks. Houd dus altijd een duidelijk doel voor ogen. Het is belangrijk om terug te kijken. Waarom ben je in het verleden gegroeid? Hoe kun je dat opnieuw doen, maar dan uitvergroten en 10 keer beter doen? Blijven vernieuwen en veranderen heeft geen zin. Je bent dan telkens het wiel opnieuw aan het uitvinden en dat kost teveel tijd, energie en geld. Maak duidelijke keuzes, bepaal je doel en wijk daar niet meer van af. Ga wat je doet, nog beter doen. Focus!”

## Tip 2. Besteed uit waar je geen energie van krijgt

Een veel voorkomende valkuil van ondernemers? Alles zelf willen doen! Sven van der Biezen heeft een handige tip: “Dingen die energie slurpen moet je zo snel mogelijk uitbesteden, intern dan wel extern. Zo houd je energie over voor de dingen waar je zelf beter in bent. Dit geldt voor administratie, boekhouding, maar ook bepaalde financiële keuzes. Laat je goed adviseren door mensen die er verstand van hebben. Je moet niet willen besparen op goede dingen. Don’t be penny wise and pound foolish!”

## Tip 3. Wees niet te uniek

Ben je aan het bouwen aan je merk, dan adviseren bijna alle boeken dat je jezelf moet onderscheiden van concurrenten. Is dat wel altijd verstandig? Manon van Essen heeft daar een heldere visie op: “Onderscheidend vermogen is belangrijk, maar probeer niet te uniek te zijn. Ik denk dat je het beste in één element kan afwijken. Boor een nieuwe markt aan of ontwikkel een nieuw product, maar doe het niet allebei tegelijk. Haak in op wat mensen al kennen, maar maak dat beter. Zo zit Magioni ook in elkaar: pizza, maar dan gezonder.”

## Meer tips van ondernemers?

Benieuwd naar meer tips uit de praktijk van ondernemers? Neem dan een kijkje in onze longread **Groeigericht ondernemen: de adviezen van succesvolle ondernemers en experts. **Deze longread staat boordevol praktische tips en inspirerende cases voor ondernemers die hun bedrijf willen laten groeien:

✓ Ontdek wat groeigericht ondernemen inhoudt

✓ Leer waarom een stevige strategie belangrijk is én hoe je er zelf een neerzet

✓ Bekijk wat je allemaal nodig hebt om jouw bedrijf te laten groeien

✓ Raak geïnspireerd door cases van groeibedrijven zoals Magioni en Floryn

✓ Lees handige tips van ondernemers met jarenlange ervaring

✓ Ontvang lees- kijk- en luistertips voor ondernemers, door ondernemers

Ben jij ondernemer? Dan kun je de longread **gratis** downloaden!