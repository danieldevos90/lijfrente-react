---
title: 3 tips om duurzaam voorraad in te kopen - Floryn
author: Redactie Floryn
url: https://www.floryn.com/blog/3-tips-om-duurzaam-voorraad-in-te-kopen
hostname: floryn.com
description: Duurzaamheid is niet langer een keuze, klanten verwachten het van je. Bij Floryn vraag je binnen twee minuten een lening voor een duurzame voorraad aan.
sitename: Floryn
date: 2022-02-24
tags: ['Tips & tricks']
---
**Ben je op zoek naar een nieuwe leverancier om je voorraad in te kopen? Steeds meer bedrijven kiezen ervoor om te focussen op duurzaamheid. In dit artikel vind je drie slimme tips om duurzaam in te kopen. **

## Tip 1: Neem geen genoegen met het verkooppraatje

Duurzaamheid is hot! Veel leveranciers plakken daarom labels als ‘natuurlijk’, ‘eerlijk’ of ‘groen’ op hun producten. Helaas zeggen deze verkooptermen weinig over de daadwerkelijke duurzaamheid. Het is daarom heel belangrijk om zoveel mogelijk door te vragen, voordat je met een partij in zee gaat. Wat kunnen ze bijvoorbeeld vertellen over het productieproces? Wat maakt dit proces zo duurzaam?

Hoe zit het met het verpakkingsmateriaal? Worden de goederen aangeleverd in enorme kartonnen dozen met bergen aan plastic opvulling, of wordt er juist zoveel mogelijk gerecycled materiaal gebruikt? Vergeet ook het stukje logistiek niet. Wordt jouw voorraad wel op een duurzame vervoerd, of komt er elke week een half-gevuld dieselbusje met enorme uitstoot voor de deur? Dat kun je allemaal mee laten spelen in je keuze.

## Tip 2: Hoe duurzaam is de keten?

Grote kans dat jouw leverancier voor de productie afhankelijk is van andere partijen. Stel bijvoorbeeld dat je suiker inkoopt bij een grote Nederlandse partij. Ze geven aan dat deze suiker duurzaam is, omdat ze geen plastic verpakkingen gebruiken en een dak vol zonnepanelen hebben.

Dat klinkt allemaal goed, maar hoe zit dat verderop in de keten? In hoeverre profiteert de boer die verantwoordelijk is voor de teelt van de suikerbieten van deze samenwerking met jouw leverancier? Als die boer geen eerlijke prijs krijgt, is het niet zo netjes om het eindproduct duurzaam te noemen. Ook het milieu speelt mee. Misschien krijgt de boer prima betaalt, maar gebruikt hij wel veel chemische bestrijdingsmiddelen om onkruid en insecten uit de weg te ruimen.

## Tip 3: Zo ontdek je of je voorraad echt duurzaam is

Helaas zijn er ook partijen die hun producten duurzamer laten lijken dan dat ze eigenlijk zijn. Dat noemen we ook wel *greenwashing*. Hoe kun je er dan achter komen of je voorraad ècht duurzaam is?

- Een ècht duurzame partij heeft een transparant beleid. Vraag daarom naar bewijs dat je leverancier daadwerkelijk duurzaam is. Hebben ze bijvoorbeeld cijfers over de CO2-uitstoot, of hoeveel plastic ze gebruiken?
- Veel partijen laten keurmerken zien als bewijs. Helaas zijn lang niet alle duurzaamheidskeurmerken even betrouwbaar, sommige bedrijven bedenken ze zelfs zelf! De keurmerkenwijzer van Milieucentraal kan je helpen het kaf van het koren te scheiden.

## Is duurzaam ook altijd duurder?

Toegegeven, over het algemeen moet je voor duurzame inkoop dieper in de buidel tasten dan bij niet-duurzame inkoop. Toch kan het je op de langere termijn veel voordelen opleveren. Denk bijvoorbeeld aan een beter imago, zowel voor klanten als voor nieuwe medewerkers. Ook kan het je een streepje voor geven bij aanbestedingen. Overheden werken bijvoorbeeld graag met duurzame bedrijven.

Heb je wat extra kapitaal nodig om duurzame voorraad in te kopen? Dan is een rekening courant krediet bij Floryn misschien wel iets voor jou. Je kunt dit vergelijken met rood staan bij een bank. Je kunt op elk moment geld opnemen wanneer jij dat nodig hebt. Goed om te weten: als je niets opneemt, betaal je ook niks. Je mag altijd gratis extra aflossen en je kredietruimte groeit mee met je bedrijf. Zo kun je zorgeloos voorraad inkopen, zonder dat je kampt met een lege bankrekening.

Benieuwd hoeveel jij kunt lenen? Doe onze vrijblijvende quickscan en weet binnen twee minuten wat je mogelijkheden zijn. Doe de scan.