---
title: Meet the Go-getters: Valentijn
author: Redactie Floryn
url: https://www.floryn.com/blog/go-getter-valentijn
hostname: floryn.com
description: Meet Valentijn. Een energieke levensgenieter, sportfanaat en gedreven accountmanager. Voor hem draait alles om balans, plezier en resultaat.
sitename: Floryn
date: 2025-06-06
tags: ['Floryn']
---
**Meet ****Valentijn! Als je hem spreekt, merk je al snel: hier zit iemand met energie. Iemand die weet wat hij wil, maar vooral ook gewoon doet. Van terrassen tot targets en van padel tot persoonlijke groei. Voor deze 22-jarige Accountmanager New Business bij Floryn draait het om balans, plezier én gaan voor resultaat. Maak kennis met Valentijn, en kom achter zijn definitie van ‘Go for it.’**

**Van Kaapstad tot de kroeg**

Wie Valentijn kent, weet dat het een echte levensgenieter is. Zo is hij maar al te graag te vinden op een zonnig terras. Zijn favoriet in Den Bosch? Buurt! Hij vertelt: ‘Het maakt niet uit op welk tijdstip je naar het terras komt, bij Buurt schijnt altijd de zon. Daarom vind ik het zo’n heerlijke plek.’ Als hij niet bij Buurt te vinden is, dan wel ergens in de Uilenburg, bij Dit of bij Eetbar de Stadt. Schrijf ze op, zou ik zeggen!

‘Life is about balance’, dus daarom is hij ook meerdere keren per week te vinden in de sportschool. Zijn week zit bomvol: een potje voetballen op maandag met collega’s, meerdere keren trainen, en als het even kan ook nog een potje padel of tennis. En op zondag? Dan is het tijd voor PSV, uiteraard. Als hij niet in het stadion is, staat de wedstrijd thuis aan.

## “Er is altijd ruimte voor een grap, maar we hebben ook de drive om onze doelen te halen. Iedereen is gemotiveerd, en dat werkt aanstekelijk.”



**Passie voor Sales, met een vleugje Marketing**

Op zijn 20e afgestudeerd in International Business, en stage gelopen in Zuid-Afrika. Valentijn weet van aanpakken. In Kaapstad werkte hij mee op een marketingafdeling en ontdekte hij zijn liefde voor Sales. “Ik vond het tof om direct met mensen bezig te zijn, echt in contact te staan met klanten. En marketing bleef ook interessant, dus ik neem daar nu nog graag iets van mee.”

Studeren was leuk, maar aan de slag gaan in het werkveld vond hij na het afronden van zijn studie een beter idee dan doorstuderen. “Ik wilde gewoon meters maken, ervaring opdoen, en zien hoe ik mijn kennis in de praktijk kon toepassen.” Zo kwam hij terecht bij Floryn, waar hij sinds een jaar deel uitmaakt van onze club.

**Dagelijks in contact met ondernemers**

Binnen Floryn werkt Valentijn als Accountmanager New Business op de Salesafdeling. Wat dat inhoudt? Hij vertelt: “Ik spreek ondernemers die een zakelijke financiering aanvragen bij ons. Dat zijn directeuren, managers, eigenaren van een bedrijf, de personen die ik spreek zijn heel divers. En juist dat maakt het werk zo leuk.”

Naast het klantcontact is hij ook bezig met de eerste controles op aanvragen. Kennis van de financiële markt is dus belangrijk, maar die kennis kun je bij Floryn opdoen. “Je blijft hier elke dag weer leren. Geen dag is hetzelfde, en de afwisseling houdt het werk lekker dynamisch.”

**'We lachen veel, maar werken ook keihard'**

Als je Valentijn vraagt wat de sfeer binnen het team typeert, dan hoeft hij niet lang na te denken: Hij vertelt: “Gezelligheid én focus. Er is altijd ruimte voor een grap, maar we hebben ook de drive om onze doelen te halen. Iedereen is gemotiveerd, en dat werkt aanstekelijk.”

Binnen het team is er een mooie balans tussen plezier en prestatie. “We hebben een team dat echt veel kan bereiken, juist omdat we het leuk hebben met elkaar én hoge ambities hebben.”

**Gewoon gáán**

De ‘Go for it’-mentaliteit past Valentijn perfect. “Ik hou niet van poespas. Als ik een gesprek moet voorbereiden, wil ik meteen aan de slag. Snel schakelen, tempo erin houden, en zorgen dat het gewoon gebeurt.”

Zijn tip voor iedereen met ambitie: weet wat je wil.

## “Als je voor iets wilt gaan, moet je eerst weten wat je belangrijk vindt. Als je dat helder hebt, kun je je doel visualiseren en er écht vol voor gaan. Geen omwegen, geen twijfel. Go for it.”


## Valentijn's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!