---
title: Ondernemerslessen van Sven van der Biezen (CEO)
author: Redactie Floryn
url: https://www.floryn.com/blog/ondernemersles_sven
hostname: floryn.com
description: Als ondernemers kunnen we van elkaar leren. Dit keer vertelt Sven, mede oprichter van Floryn, wat hij leerde tijdens de afgelopen 15 jaar als ondernemer.
sitename: Floryn
date: 2021-10-14
tags: ['Ondernemen']
---
#### In het kort:

-
Sven deelt zijn lessen als ondernemer zijnde. Als ondernemers onder elkaar kunnen we veel leren!

-
“Maak korte termijn plannen om je langetermijnvisie te realiseren en gefocust te blijven.”

-
“Goede medewerkers zijn cruciaal voor succes; durf te investeren in top personeel.”


Wij zijn geen bank, maar ondernemers. Net als jij. Daardoor kennen we de klappen van de zweep, leren we van onze fouten en weten we hoe belangrijk het is om kansen te pakken. En als ondernemers onder elkaar, kunnen we veel van elkaar leren. Daarom deelt Sven, mede-oprichter van Floryn, wat hij de afgelopen 15 jaar als ondernemer leerde.

## Wie is Sven?

Het ondernemen zat er bij Sven al vroeg in. “Tijdens mijn studie deed ik veel consultancy werk. Het was leuk, maar toch wilde ik iets anders. Het was niet spannend genoeg. In het ondernemen vond ik uiteindelijk de voldoening en kon ik mijn ambitie kwijt.”

"Afgelopen week zei iemand tegen me: 'je bent eigenlijk gek als je onderneemt, want de meeste bedrijven falen.' En dat is ook zo. Maar het is mooi als het dan wel lukt."

Voor Floryn had Sven meerdere bedrijven. "Bij elke start-up leer je weer door je fouten en kun je het in het vervolg beter doen." Inmiddels is Sven al meer dan 15 jaar ondernemer en deelt hij met jou wat hij de afgelopen jaren heeft geleerd.

## Zijn ondernemerslessen

#### Praat met je klanten

"Een fout die ik in een vorige onderneming maakte, was niet voldoende met klanten te spreken. Daardoor weet je niet wat ze echt willen en kun je je gaan focussen op dingen waar ze helemaal niet op zitten te wachten. Bij Floryn hebben we dat deze keer anders aangepakt. We zijn gestart met een modernere versie van factoring, maar dankzij alle feedback van klanten hebben we ons gericht op snelheid en flexibiliteit, met de allerbeste service. Daarmee bieden we nu zakelijk krediet met toegevoegde waarde. Zo'n ontwikkeling in ons product was nooit gelukt als we niet echt geluisterd hadden naar de behoefte van de klant. Het is verleidelijk om als je eenmaal bezig bent, lekker door te knallen en je eigen plan te volgen. Maar neem gewoon de stap, pak de telefoon en vraag waar je klanten echt mee zitten."

#### Stel een 100 dagen plan op

"Het is goed om een langetermijnvisie te hebben als bedrijf. Wat is je doel, je stip op de horizon, waar wil je heen? Alleen in de drukte van alledag vergeet je die visie nog wel eens en houd je je druk bezig met allerlei andere dingen. Daarom is het belangrijk om op korte termijn actie te ondernemen. Maak een 100 dagen plan op een half A4'tje. Waar ga je de komende dagen op focussen? Wat ga je doen om die lange termijnvisie te realiseren? Reflecteer na afloop en stel weer een nieuw honderd dagen plan op. Zo verlies je je niet in je taken en houd je focus op wat echt belangrijk is voor je bedrijf."

### Een sterk team is essentieel voor succes

"We hebben met Floryn geïnvesteerd in goed personeel. Goede medewerkers zijn namelijk essentieel voor succes. Ze tillen het bedrijf naar een hoger niveau. Zij zijn diegene die ervoor kunnen zorgen dat een bedrijf succesvol is of niet. Durf daarom te investeren, dat is het waard."

Als ondernemer blijf je altijd leren, bij elke stap die je zet. We zijn ook benieuwd naar jouw tips en ondernemerslessen. Deel je ze met ons?

## Wil je weten wat de mogelijkheden zijn voor jouw bedrijf?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.