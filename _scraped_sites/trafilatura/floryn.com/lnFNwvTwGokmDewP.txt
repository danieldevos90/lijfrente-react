---
title: 5 eenvoudige B2B marketingtips
author: Redactie Floryn
url: https://www.floryn.com/blog/eenvoudige-b2b-marketinghacks-voor-ondernemers
hostname: floryn.com
description: Hoeveel tijd steek jij in je marketing? Hoe haal jij nieuwe klanten binnen? Wij delen 5 succesvolle marketing hacks met je inclusief infographic!
sitename: Floryn
date: 2021-10-14
tags: ['Tips & tricks']
---
Hoeveel tijd steek jij in je marketing? Hoe haal jij nieuwe klanten binnen? Veel ondernemers willen meer aan marketing doen, maar wat werkt er goed en wat niet? Het Growth Team van Floryn is gek op experimenten en nieuwe dingen uitproberen. Zij testen aan de lopende band. Sommige ideeën falen, sommige werken grandioos. Wij delen 5 succesvolle marketing hacks met je. Doe er je voordeel mee!

Bekijk dit artikel in een infographic.

## 1. Bied iets waardevols aan

Het kan voor je potentiële klanten een drempel zijn om gelijk je product of dienst aan te schaffen. Bied hen daarom gratis iets waardevols aan, in ruil voor hun contactgegevens. Iets waar ze echt iets aan hebben. Je eerste online training, een calculator of een check of het bedrijf geschikt is voor jouw product, productstalen, noem maar op.

Tool: TypeForm om een calculator of scan te maken

Tool: Canva of Piktochart om een infographic of illustratie te maken

## 2. Vergeet offline niet

Nu steeds meer bedrijven online zichtbaar zijn, kun je juist opvallen door offline marketing te gebruiken. Een oldschool brief naar jouw doelgroep is super gericht, zeker als je hem zo persoonlijk mogelijk maakt. Wist je dat brieven met een bobbel erin het meest worden geopend? Je potentiële klanten zijn nieuwsgierig!

Wil je weten welke klanten of contacten er via de brief zijn binnengekomen? Zet in de brief dan een link naar een speciale landingspagina. Een landingspagina is een pagina op je website die je speciaal voor dit doel hebt aangemaakt. Als de bezoekers zich via die pagina aanmelden, weet je dat ze door de brief zijn gekomen. Simpel en super handig.

Tool: Drukwerkdeal

## 3. Automatiseer communicatie met een chatbot.

Met de overload aan informatie is interactie en persoonlijk contact steeds belangrijker. Maar omdat je ook niet alle tijd van de wereld hebt, kun je slim gebruik maken van een chatbot om interactie aan te gaan. Een bot is een slim programmaatje dat voor jou communiceert met potentiële klanten. En het is makkelijker dan je denkt!

Maak in Facebook een advertentiecampagne met als doel ‘chatberichten’. Als gebruikers vervolgens klikken, beginnen ze een gesprek met je in Facebook Messenger. Via de makkelijk in elkaar te klikken bot van Manychat zorg je ervoor dat er automatisch berichten worden gestuurd naar geïnteresseerden, zodat jij er bijna geen werk meer aan hebt! De gebruikers denken dat ze echt in gesprek met je zijn en jij kunt ze vervolgens tactisch naar je website verwijzen. ;)

Tool: Manychat

## 4. Reviews & testimonials

Geloof jij je vriend wanneer hij je een goed restaurant aanraadt? Waarschijnlijk wel. Geloof je hetzelfde restaurant als ze zelf zeggen dat ze goed zijn? Waarschijnlijk minder. Dit is het principe van sociale bewijskracht. Je neemt sneller dingen aan van ‘gelijkgestemden’. Als anderen het goed vonden, dat zal het wel goed zijn. Vraag daarom je tevreden klanten om een review te schrijven. Wil je groter uitpakken? Deel dan verhalen en video’s van wat je klanten bereikt hebben met jouw product of dienst.

Tool: Google Review voor het krijgen van reviews

Tool: EmbedSocial om de reviews op je website in te laden.

## 5. Less = more

Denk jij dat je super creatief moet zijn om een goede online advertentiecampagne op te zetten? *Think again.* Je advertenties hoeven helemaal geen design award te winnen. Vaak werkt het juist goed om ze zo simpel mogelijk te houden. Geen afleiding en maar 1 duidelijke, heldere boodschap. Je klant heeft al genoeg aan zijn hoofd!

Geloof het of niet, onze simpele advertenties doen het vaak beter dan originele en creatieve advertenties.

Zit jij er aan te denken om de marketing uit te besteden dan is dat uiteraard ook een optie. Bekijk de mogelijkheden van een zakelijk krediet wanneer je hiervoor een extra financiering wilt aanvragen.