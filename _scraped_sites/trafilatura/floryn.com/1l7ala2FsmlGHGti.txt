---
title: Recordaantal bedrijven vraagt alternatieve financiering aan
author: Redactie Floryn
url: https://www.floryn.com/blog/recordaantal-bedrijven-vraagt-alternatieve-financiering-aan
hostname: floryn.com
description: Uit onderzoek blijkt dat begin 2023 een recordaantal bedrijven alternatieve financiering heeft aangevraagd. Hoe komt dit, en wat zijn je mogelijkheden?
sitename: Floryn
date: 2025-04-24
tags: ['Bedrijfsgroei']
---
**Op zoek naar financiering zonder tussenkomst van de bank? **

**Je bent niet de enige! Uit onderzoek blijkt dat begin 2023 een recordaantal bedrijven alternatieve financiering heeft aangevraagd. Hoe komt dit, en wat zijn je mogelijkheden?**

**Hogere financieringsbehoefte**

Een belangrijke oorzaak voor deze stijging is het feit dat ondernemers coronasteun moeten aflossen. Bedrijven hadden deze steun in coronatijd nodig om het hoofd boven water te houden. Nu het tijd is om het geld terug te betalen, kiezen veel ondernemers ervoor om hier financiering voor aan te vragen. Zo hoeft het terugbetalen van de steun hun groei niet te remmen. Hierbij wordt door ondernemers massaal gezocht naar alternatieve financiering.

Een andere oorzaak is dat ondernemers simpelweg meer werkkapitaal nodig hebben om aan hun financiële verplichtingen te voldoen. Ook wordt er nog veel geïnvesteerd in zaken als automatisering, verduurzaming en het stroomlijnen van productieprocessen.

**Banken zeggen vaker 'nee'**

Financiering zonder bank is het afgelopen jaar flink in populariteit gestegen. Volgens Stichting MKB Financiering is de markt met zo’n 21% gegroeid. Er is door ruim 55.000 bedrijven voor in totaal bijna € 4 miljard aan financiering aangevraagd bij alternatieve financierders, zoals Floryn. Bedrijven kloppen vooral voor kleinere investeringen aan bij alternatieve financierders. Bijna de helft (45%) van alle financieringen tot € 250.000 werd via deze weg gefinancierd.

Ondernemers komen steeds vaker bij alternatieve financierders uit, doordat banken strengere eisen stellen en financieringsverzoeken vaker afwijzen. Uit een recent kwartaalrapport van de Europese Centrale Bank (ECB) blijkt dat ondernemers afzien van een aanvraag door de hoge rentes en de lage acceptatiegraad.

**Alternatieve financiering aanvragen **

Bij alternatieve financierders, zoals Floryn, ligt de acceptatiegraad veel hoger dan bij de bank. Bij Floryn kun je terecht voor een zakelijke lening of krediet tussen de € 10.000 en € 2,5 miljoen. Aanvragen gaat razendsnel via onze online tool, we hebben namelijk alleen je zakelijke bankafschriften van de afgelopen zes maanden nodig. Dit gaat heel eenvoudig met een PSD2 koppeling, of een PDF-export van je afschriften. Als je meer dan € 150.000 nodig hebt, stuur je ook je jaarcijfers, een recente kolommenbalans en je debiteuren- en crediteurenlijst op.

Na je online aanvraag gaan onze adviseurs voor je aan de slag. Binnen 24 uur krijg je uitsluitsel over hoeveel je kunt lenen. Na goedkeuring van je aanvraag kun je het geld direct opnemen, online of via onze app. Zo kun je snel verder met ondernemen!

## Op zoek naar een zakelijke lening?

Lening aanvragen zonder bank? Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.