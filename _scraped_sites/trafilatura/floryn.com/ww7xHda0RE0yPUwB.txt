---
title: Investeren? Deze valkuilen moet je vermijden
author: Redactie Floryn
url: https://www.floryn.com/blog/investeren-deze-valkuilen-moet-je-vermijden
hostname: floryn.com
description: Wanneer je eenmaal weet wat je doelen zijn, is het tijd om hier de juiste aanpak voor te kiezen. Ontdek wat je kunt doen om enkele valkuilen te vermijden.
sitename: Floryn
date: 2022-02-03
tags: ['Bedrijfsgroei']
---
**Wanneer je eenmaal weet wat je doelen zijn, is het tijd om hier de juiste aanpak voor te kiezen. Onderweg kom je waarschijnlijk nog een aantal hobbels op de weg tegen. Ontdek wat je kunt doen om deze vier veelvoorkomende valkuilen te vermijden.**

## 1. Twijfels over verdiepen of verbreden

Mieke ziet regelmatig bedrijven voorbij komen die niet goed weten in welke richting ze willen groeien. Als je hier niet zeker over bent, is een financiering eigenlijk nog te vroeg. “Waar zit je groei”, vraagt ze deze ondernemers dan. “Wil je gaan verbreden, of juist verdiepen? Je hebt nu een bepaalde portefeuille die goed werkt in de markt. Nu kun je bepalen of je deze verder wilt bedienen met iets nieuws, of juist het huidige product naar nieuwe markten wilt verplaatsen.”

Om erachter te komen waar voor jouw bedrijf de beste groeikansen liggen, kun je marktonderzoek doen. Dat kan je door je eigen mensen laten uitvoeren, maar ook door een gespecialiseerd bureau. Het voordeel van het inhuren van een bureau is dat zij onbevooroordeeld en neutraal naar de markt kijken. Maar weet ook: niemand kent je markt zo goed als je eigen mensen.


“Wees ook vooral niet bang om je klanten te bellen en het vraagstuk voor te leggen of dingen te testen”, vertelt Mieke. “Dat doen wij bij Floryn als FinTech scale-up ook!”

## 2. Niet strak genoeg budgetteren

Volgens Joep is het ook erg belangrijk is om een goede begroting met bijbehorende strakke budgetten te maken. Hier gaan veel bedrijven de mist in. “Zorg dat je heel goed weet wat je gaat uitgeven, en evalueer vervolgens ook goed. Zet in op business intelligence, en zorg dat alles wat je doet meetbaar is. Als je een euro ergens aan uitgeeft, wat levert dat dan op? Meten is weten.” Heb je niet de juiste kennis in huis? Dan is het belangrijk om je te gaan omringen met goed advies, bijvoorbeeld van een accountant of bedrijfseconomisch adviseur.

## 3. Te snel grijpen naar vreemd vermogen

Sommige ondernemers denken volgens Mieke niet goed genoeg na over het financieringsplan achter hun groeiplannen. “Het is slim om een goede afweging te maken over de balans tussen vreemd vermogen en eigen vermogen. Kan ik met vreemd vermogen meer rendement maken dan dat het me rente kost? Dan moet je dat doen. Maar soms kan het juist slim zijn om bepaalde ontwikkelingskosten die niet direct rendement opleveren, op een andere manier te financieren. Zo kun je bijvoorbeeld meer eigen vermogen vergaren bij informal investors.”

## 4. Stakeholders niet in beeld hebben

Weet jij precies wie precies je stakeholders zijn en welke wensen ze hebben? Ook als je onderneming al een tijdje goed loopt, kun je dit uit het oog verliezen. Wanneer je wilt uitbreiden, moet je heel goed weten wat jij meer te bieden hebt dan andere partijen in de markt en met wie je allemaal te maken hebt. Zo sprak Mieke een ondernemer in de prefab woningen die graag wilde groeien. “Het is een snelgroeiende business, maar je krijgt ook te maken met heel veel andere belangen binnen deze markt, zoals de gerenommeerde gevestigde bouwbedrijven. Dat soort aspecten moet je goed meenemen.”