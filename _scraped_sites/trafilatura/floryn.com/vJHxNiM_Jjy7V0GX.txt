---
title: Heb jij nog een coronaschuld openstaan bij de Belastingdienst? Dit moet je weten.
author: Redactie Floryn
url: https://www.floryn.com/blog/corona-schuld
hostname: floryn.com
description: Heb je tijdens de corona crisis financiële steun vanuit de overheid gekregen en heb je nog niet voldaan aan de aflossingsverplichting? Dit moet je weten!
sitename: Floryn
date: 2023-03-28
tags: ['Bedrijfsgroei']
---
#### In het kort:

-
De Belastingdienst start in mei 2024 met invordering van coronaschulden bij ondernemers met betalingsachterstanden.

-
Veel ondernemers hebben nog niets afgelost; contact opnemen voor uitstel is mogelijk via KvK of gemeente.

-
Floryn biedt leningen of krediet om coronaschuld af te betalen zonder je groei te remmen.


**Heb je tijdens de corona crisis financiële steun vanuit de overheid gekregen en heb je nog niet voldaan aan de aflossingsverplichting? Dan ontvang je een brief met de mededeling dat je de aflossingsverplichting moet nakomen of contact moet opnemen bij het niet kunnen voldoen hieraan. Voldoe je hier niet aan, dan zal de Belastingdienst vanaf mei starten met het invorderen van de schuld.**

Tijdens de corona crisis hebben ruim 266.000 ondernemers belastinguitstel gekregen om hun bedrijf gezond te houden. Dit heeft gezorgd voor een totale schuld van 18 miljard euro. Deze opgebouwde belastingschuld moet binnen vijf jaar na toekenning volledig zijn afgelost, de eerste aflossingstermijn was in oktober 2022. Van de 266.000 bedrijven ligt volgens de NOS een groot deel achter op schema met de terugbetaling. Ruim 100.000 ondernemers hebben een betalingsachterstand en 70.000 ondernemers hebben niets terugbetaald.

**Brieven over terugbetalen coronaschuld**

Omdat er nog veel ondernemers achterlopen met het aflossen van de opgebouwde schuld of zelfs nog niets hebben afgelost, zoekt de Belastingdienst vanaf deze maand extra contact. Zo worden ondernemers nogmaals gewezen op de mogelijkheden voor extra uitstel. Verder wordt uitgelegd dat de gemeenten en de Kamer van Koophandel ondersteuning kunnen bieden.

**Intrekken betalingsregeling**

Betaal je niet (genoeg) en doe je ook geen aanvraag voor uitstel? Dan volgt er in april nog een brief met de oproep om de achterstand binnen twee weken in te lopen. Vanaf mei start de Belastingdienst met het versturen van beschikkingen naar mensen die geen actie hebben ondernomen na de eerdere brieven. Deze beschikkingen houden in dat de betalingsregeling wordt ingetrokken. Je hebt dan nog maar twee weken de tijd om de volledige schuld te betalen, daarna zal de Belastingdienst starten met invorderingsmaatregelen.

**Zakelijk geld lenen? **

Volgens het AD ligt de hoogte van de terugbetalingen voor de gemiddelde ondernemer op 1.100 euro per maand. Dat is een flinke kostenpost die een rem kan zetten op de groei van je bedrijf. Bij Floryn is het mogelijk om een verantwoorde zakelijke financiering in de vorm van een lening of krediet af te sluiten. Hiermee krijg je extra financiële ruimte, zodat je de coronaschuld kunt afbetalen zonder in te leveren op je werkkapitaal. Benieuwd of dit iets voor je is? Doe dan onze vrijblijvende quickscan.

## Wil je weten wat de mogelijkheden zijn voor jouw bedrijf?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.