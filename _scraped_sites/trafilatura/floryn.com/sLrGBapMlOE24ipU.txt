---
title: Zeven tips om op de beurs te schitteren!
author: Redactie Floryn
url: https://www.floryn.com/blog/zeven-tips-om-op-de-beurs-te-schitteren
hostname: floryn.com
description: De Rai, de Jaarbeurs, wie is er niet een keer geweest? Het levert nieuwe leads op, je ontmoet nieuwe partners of verkoopt diensten aan een groot publiek.
sitename: Floryn
date: 2021-10-14
tags: ['Tips & tricks']
---
De Rai, de Jaarbeurs, de Brabanthallen en nog vele meer! De beurs is een fenomeen waar geen bedrijf omheen kan. Het levert immers nieuwe leads op, nieuwe partners of je producten worden in grote aantallen verkocht. Toch gaan niet alle bedrijven naar de beurs. Velen zien het als een ontbering die bovendien een smak geld kost. De beslissing om op een beurs te schitteren gaat dan ook niet over één nacht ijs. Wij zijn van mening dat de beurs, mits goed voorbereid, een geweldige kans voor je bedrijf is om te groeien. Lees hier zes tips hoe je kan schitteren op de beurs!

**1. Zoek de juiste beurs**

Klinkt als een open deur, maar zorg ervoor dat je op de juiste beurs komt te staan. Het is belangrijk dat jouw doelgroep daar rondloopt dus bestudeer de vele opties goed. Vraag en lees je daarnaast in hoeveel bezoekers de beurs trekt en of dat in lijn is met jouw plan. Beurzen die al een tijdje meegaan hebben een reeks aan rapporten gepubliceerd waarin je alle details kan lezen. Zie hier de belangrijkste beurzen op een rij.

**2. Stel een meetbaar doel vast**

Het doel voor de beurs moet specifiek en meetbaar zijn. Je moet zwart op wit hebben staan hoeveel bestellingen je verwacht, hoeveel leads de beurs moet genereren en hoeveel partnerkanalen het moet opbrengen.

**3. Plan van tevoren**

Als je je doelen hebt vastgesteld kun je je gaan richten op de exposanten. Wie komen er allemaal? Wie staan hoog op de lijst? Waar ga je je positioneren? Naast wie wil je staan? Hoeveel geld heb je over voor een top plek? Hoe belangrijk is dat voor jouw bedrijf? Er zijn zoveel vragen die je jezelf moet stellen alvorens je naar de beurs gaat. Probeer van tevoren de zogenaamde prospects in kaart te brengen en alvast te benaderen via social media of e-mail. Zodat als je op de beurs bent alvast veel aanknopingspunten hebt en zo elkaar kan versterken.

**4. Niet vergeten!**

Het klinkt misschien wat onbenullig maar een zacht tapijt voor je voetjes maakt het staan op de beurs een stuk aangenamer. Niet onbelangrijk want het zijn vaak lange dagen. Denk daarnaast aan een mooie video, kleurrijke borden, ‘free gifts’, het aantal stoelen, snoepjes, een prijsvraag, ‘free wifi’ en kleurrijke borden. Stel een creatief team samen en brainstorm over hoe je op een geweldige manier de aandacht kan trekken en zo je imago een boost kan geven. Ook is het belangrijk om voldoende enthousiast en goed geïnformeerd personeel op de stand te hebben staan.

**5. Op de beurs...**

Eenmaal op de beurs, moet je te allen tijde vriendelijk zijn! Die glimlach mag dus niet van je gezicht af. Je bent het visitekaartje van je bedrijf en hoe vermoeiend ook, het is wetenschappelijk bewezen dat enthousiasme en blije gezichten op bijna alles een positief effect hebben. Kortom, smile!

** 6. Maak verbinding en volg zo snel mogelijk op**

Op een beurs kom je veel mensen tegen waaronder potentiële klanten, interessante partners en wie al niet meer. Maak daarom zoveel mogelijk verbinding. Het is soms moeilijk in te schatten wie interessant gaat zijn voor jou, daarom is het belangrijk om zo snel mogelijk op te volgen. Op de beurs kun je daar al een begin mee maken door hen uit te nodigen op LinkedIn, Facebook of Instagram.

De beurs is een geweldige kans die je niet mag laten schieten. Mits goed voorbereid kun je met een beurs alleen maar winnen. Veel succes en natuurlijk ook veel plezier!