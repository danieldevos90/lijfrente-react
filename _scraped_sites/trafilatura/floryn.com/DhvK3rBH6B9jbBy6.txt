---
title: Deze drie ondernemers zetten hun zakelijk krediet in voor groei
author: Redactie Floryn
url: https://www.floryn.com/blog/deze-drie-ondernemers-zetten-hun-zakelijk-krediet-in-voor-groei
hostname: floryn.com
description: Benieuwd naar de ervaringen van andere ondernemers als het gaat om het aanvragen en inzetten van het zakelijk krediet van Floryn? Lees het hier.
sitename: Floryn
date: 2021-10-14
tags: ['Ondernemen']
---
**Benieuwd naar de ervaringen van andere ondernemers als het gaat om het aanvragen en inzetten van een zakelijk krediet? Ontdek hoe Ebike-Factory B.V., HockeyWerkt.nl en Wouters Vastgoedonderhoud & Bouw met hulp van Floryn een mooie groei konden realiseren.**

Een zakelijk krediet biedt jou als ondernemer de financiële ruimte om grote ambities waar te maken. Zo kun je het bijvoorbeeld inzetten voor extra personeel, meer voorraad of marketing. Ebike-Factory B.V. zag met hulp van Floryn de omzet in korte tijd verdubbelen. Mede-eigenaar Ronald Breeman vertelt in een Google-review hoe dit ging. “Ebike-Factory B.V. is een jonge en sterk groeiende importeur van exclusieve elektrische fietsen. Bij de start van ons bedrijf in 2018 en 2019 hebben we contact gezocht met Floryn. We waren op zoek naar tijdelijk kapitaal om daarmee een voorraad voor de winterperiode te kunnen opbouwen.”

Na het aanleveren van de banktransacties van de afgelopen drie maanden, kreeg Ebike-Factory snel een zakelijk krediet via Floryn. “Zij zagen onze ideeën en groei wel zitten”, vertelt Ronald. “Door het snelle handelen van Floryn heeft het zakelijk krediet ons geholpen om in korte tijd in omzet te verdubbelen.” Bij Floryn krijg je namelijk binnen twee minuten een indicatie van hoeveel kapitaal je kunt krijgen. Binnen 24 uur staat het geld vervolgens op je rekening.

“Daarna stonden ze ook open om ons verder te helpen met onze sterke groei in 2020 en 2021. Wij kunnen niet anders zeggen dan dat Floryn een geweldig fijne partner is door snel en flexibel te handelen.”

### Sterke liquide positie en meer slagkracht

Bij een zakelijk krediet kun je flexibel geld opnemen. Hierdoor heb je meer werkkapitaal achter de hand, voor het geval dat er ineens een mooie kans voorbij komt. Jeroen Lambooij van HockeyWerkt.nl heeft ook gebruik gemaakt van dit voordeel. “Zakelijk krediet via Floryn versterkt onze liquide positie, dat maakt ons erg slagkrachtig”, vertelt hij. “Het opnemen van geld gaat ook bijzonder snel en heel eenvoudig. Ik maak al jaren gebruik van Floryn, het contact verloopt altijd erg prettig.”

### Geen onhaalbare garanties nodig

Wanneer je onderneming stevig groeit, is het fijn om extra kapitaal beschikbaar te hebben. De kosten gaan immers vrijwel altijd voor de baten uit. Denk bijvoorbeeld aan extra inkoop, debiteurenfinanciering of het aannemen van extra personeel. Wil je graag een zakelijk krediet aanvragen? Bij reguliere banken kun je dan vaak niet terecht voor financiering, merkte ook Onno Wouters van Wouters Vastgoedonderhoud & Bouw. “Zij vroegen onhaalbare garanties en lieten ons in de kou staan. Met hulp van Floryn zijn we fors groter en kapitaalkrachtig geworden.” Bij Floryn dienen je debiteuren als onderpand. Heb je die niet, bijvoorbeeld omdat je een webshop hebt? Dan beschouwen we de voorraad als onderpand.

Ook nu het bedrijf van Wouters fors is gegroeid, blijft hij terugkomen bij Floryn. “Het is interessant dat diezelfde banken die ons afwezen nu wél in de rij staan met allerlei aanbiedingen om ons van krediet te voorzien. Dat doen wij niet. We doen al twee jaar zaken met Floryn en zijn hen zeer dankbaar dat zij ons vertrouwen gegeven en ondersteund hebben in de tijd dat wij een explosieve groei doormaakten.”