---
title: Waarom openstaande facturen een gevaar voor je onderneming vormen
author: Redactie Floryn
url: https://www.floryn.com/blog/openstaande-facturen-gevaarlijk
hostname: floryn.com
description: Openstaande facturen vormen een gevaar voor je onderneming. Zorg dus dat je bovenop die cashflow zit om op tijd betaald te krijgen. Floryn legt het uit!
sitename: Floryn
date: 2021-10-14
tags: ['Ondernemen']
---
Stel je een leven voor waarin élke klant op tijd betaalt en uitstaande facturen geen issue zijn? Zou mooi zijn toch? Helaas gaat dit waarschijnlijk nooit gebeuren. Je klanten zien het betalen van je factuur nu eenmaal als noodzakelijk kwaad. Gelukkig kun je er zelf voor zorgen dat de uitstaande facturen je geen slapeloze nachten meer brengen.

## Voordeel ondernemers

Betrouwbare klanten zijn belangrijk voor een bedrijf. Om een goede klantrelatie op te bouwen en meer omzet te genereren, bieden bedrijven een betalingstermijn van standaard 30 dagen. Hier maken klanten maar al te graag gebruik van, plus een beetje meer, blijkt uit een onderzoek van Atradius. Maar liefst 9 van de 10 (92%) Nederlandse bedrijven kreeg vorig jaar te maken met achterstallige betalingen door zakelijke klanten! Dat is nog meer dan in 2016 (88%) het geval was. De kans dat al jouw klanten wel meteen betalen is dus niet zo groot. Ondernemers die aan het grootbedrijf leveren merken ook steeds vaker dat voorwaarden in hun nadeel worden aangepast. Niet alleen door prijzen, maar ook door het oprekken van betalingstermijnen. Dit heeft een negatief effect op de cashflow, waardoor facturen niet op tijd kunnen worden betaald of de winstgevendheid onder druk komt te staan.

Een goede cashflow hangt af van de bereidheid van externe partijen om jou op tijd te betalen. Wanneer een klant een slechte betalingsdiscipline blijkt te hebben, ben je de pineut. Zoals een ruiter een paard temt, zo probeert een ondernemer zijn of haar cashflow gedurende het bestaan van de onderneming te temmen. Dit is vaak een van de grootste uitdagingen van een ondernemer! Te late betalingen hebben naast een negatief effect op de cashflow ook een domino-effect op kleinere bedrijven. Eén faillissement veroorzaakt door te late betalingen, kan andere gezonde bedrijven mee de afgrond in sleuren. Dit maakt dat kleinere bedrijven enorm afhankelijk zijn van hun leveranciers. Het beschikken over voldoende werkkapitaal om te blijven groeien is dus cruciaal. Hier is een rol weggelegd voor banken en financiers.

**Hoe voorkom je een cashflow probleem?**

Voorkomen is natuurlijk beter dan genezen. Zorg dus dat je bovenop die cashflow zit om op tijd betaald te krijgen. Ondernemers weten echter ook dat ze door te leveren op krediet vaak meer business kunnen doen. Naast de bank zijn er tegenwoordig snellere en flexibele oplossingen om je hierbij te helpen. Met een doorlopend zakelijk krediet tot €2.000.000, heb je altijd toegang tot de cash waar je nu op zit te wachten.

**Hier de voordelen van een flexibele lening op een rijtje**:

- Betaal leveranciers sneller zodat je kan profiteren van vroegtijdige betalingskortingen

- Vermijd de negatieve invloed van betalingsachterstanden

- BTW-afdracht kun je te allen tijde betalen

- Verlicht administratieve eisen aan je bedrijf met een hightech financieringsplatform

- Houd je cashflow in balans, zonder afhankelijk te zijn van klanten

- Laat geen kans aan je voorbij gaan om te groeien, er is continue cash voor handen

- Doe alle aankopen die nodig zijn voor jouw bedrijf

Ben je benieuwd hoe jouw bedrijf er voor staat? Vraag dan vrijblijvend ons financieel dashboard aan.