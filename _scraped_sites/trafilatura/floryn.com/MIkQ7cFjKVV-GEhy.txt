---
title: Wat is de burn rate van jouw bedrijf en wat kun je er mee?
author: Redactie Floryn
url: https://www.floryn.com/blog/wat-is-de-burn-rate-van-jouw-bedrijf
hostname: floryn.com
description: De burn rate van je bedrijf is de snelheid waarin je het geld verbruikt dat in je onderneming zit. Hoe bereken je dit en wat kun je met deze cijfers?
sitename: Floryn
date: 2021-10-14
tags: ['Bedrijfsgroei']
---
#### In het kort:

-
Bereken hoeveel geld je per maand verbruikt om te weten hoe lang je kapitaal meegaat.

-
Verlaag je burn rate door nieuwe investeringen of betere afspraken met leveranciers.

-
Gebruik Floryn's financiële dashboard voor inzicht in kosten, debiteuren en crediteuren, en maandomzet.


**D**e burn rate van je bedrijf is de snelheid waarin je het geld verbruikt dat in je onderneming zit. Het laat dus zien hoe zwaar je uitgaven drukken op je begroting. Hoe bereken je dit en wat kun je vervolgens met deze cijfers?

De burn rate is specifiek interessant voor jonge bedrijven en startups. Als je nog in de opstartfase zit, heb je nog maar weinig omzet. Je kosten betaal je in dat geval vaak met externe financiering. Je burn rate laat dan dus zien hoe lang je nog vooruit kunt met het kapitaal dat je hebt gekregen. Is je burn rate hoog? Dan is het wellicht tijd om nieuwe investeringen aan te trekken.

## Hoe meet je de burn rate?

De burn rate wordt uitgedrukt in de tijd die je nog hebt tot je kapitaal op is, of in het bedrag dat je per maand verbruikt. De meeste ondernemers gaan voor het bedrag per maand, omdat het iets overzichtelijker is.

Je kunt de burn rate op twee manieren berekenen:

-
**Bruto burn rate**

Bij deze methode houd je alleen rekening met de kosten van je bedrijf. Je berekent het door alle operationele kosten te delen door het geld op de bank. Het is slim om hierbij de gemiddelde kosten van een aantal maanden te nemen, zodat je eventuele uitschieters compenseert. -
**Netto burn rate**Bij de netto burn rate houd je ook rekening met de inkomsten van je onderneming. In dit geval verminder je jouw maandelijkse kosten met je omzet. Het bedrag dat hierbij overblijft is de netto burn rate. Oftewel: het bedrag dat je nog beschikbaar hebt. Goed om te weten: wanneer je bruto winst hoger is dan je uitgaven, is heb je geen burn rate.

Op basis van de netto burn rate kun je ook de cash runway bepalen. Hiervoor zet je de netto burn rate af tegen het saldo op je bankrekening. Dit getal laat zien hoe je lang je bedrijf overeind blijft met de huidige kosten en inkomsten (in aantal maanden).

## Hoe kun je de burn rate verminderen?

Als je een hoge burn rate hebt (en dus nog maar weinig maanden vooruit kunt), is daar gelukkig iets aan te doen. De meest voor de hand liggende manier is het aantrekken van nieuwe investeringen. Bij Floryn kun je bijvoorbeeld terecht voor een zakelijk krediet, waarbij je voor een langere periode flexibel geld kunt opnemen. Een andere methode is het verbeteren van de verhouding tussen de kosten en opbrengsten binnen je onderneming. Dat kan bijvoorbeeld door gunstigere afspraken te maken met leveranciers, of een nieuw businessmodel te proberen. Zo kun je langer doen met je kapitaal.

## Breng de kosten helder in beeld

Zoals je ziet, is het niet ingewikkeld om de burn rate van je bedrijf te meten, wel heb je een helder beeld nodig van je kosten. Om je daarbij te helpen, stellen we bij Floryn een gratis tool beschikbaar: het financiële dashboard. Dit gratis overzicht is gebaseerd op de technieken die we ook gebruiken bij financieringsaanvragen. Hierbij zit je nergens aan vast, je bent niet verplicht om iets bij ons af te nemen.

In het gratis financiële dashboard vind je bijvoorbeeld informatie over je maandelijkse kosten, maar ook over je belangrijkste debiteuren en crediteuren. Je krijgt een beeld van je gemiddelde maandomzet en saldoverloop. Het aanvragen van het financiële dashboard gaat heel eenvoudig, je hoeft alleen je bedrijfsgegevens achter te laten en je bankrekening te koppelen in onze beveiligde omgeving. Je doet je aanvraag binnen drie minuten.

## Wil jij meer inzicht in jouw financiële situatie?

Weet binnen 3 minuten hoe je bedrijf ervoor staat. Geheel vrijblijvend, je kunt daarna zelf bepalen of je een financieringsaanvraag in wilt dienen.