---
title: Belasting betalen, 4 gouden tips voor ondernemers
author: Redactie Floryn
url: https://www.floryn.com/blog/belasting-betalen-4-gouden-tips-voor-ondernemers
hostname: floryn.com
description: Na je belastingaangifte volgt een aanslag. Soms best even slikken. Gaat dat lukken? Floryn geeft je tips om te zorgen dat je de belasting kunt betalen.
sitename: Floryn
date: 2021-12-07
tags: ['Tips & tricks']
---
**Na het doen van de aangifte volgt een aanslag. Dat is soms even slikken. Hoe ga je dit nu weer betalen? Staat er wel genoeg geld op de rekening? Gelukkig zijn er slimme manieren om te zorgen dat je de belasting kunt betalen. Vier gouden tips:**

**1. Zet geld opzij voor je aangifte**

Bereken van tevoren hoeveel geld je opzij moet zetten voor de verschillende belastingen. Dan kom je niet voor verrassingen te staan. Reserveer de btw die je ontvangt van klanten door die direct op een aparte rekening te zetten of in een ‘spaarpotje’ te bewaren op je zakelijke bankrekening. Maak ook (samen met je boekhouder) een begroting voor ieder jaar zodat je weet hoeveel inkomstenbelasting je ongeveer moet afdragen in het jaar daarna. Dan weet je waar je aan toe bent.

**2. Zorg dat klanten op tijd betalen**

Je kunt in de problemen komen als klanten niet op tijd betalen. Dit voorkom je door er bovenop te zitten. Dit wordt ook wel een actief debiteurenbeheer genoemd. Spreek een duidelijke betalingstermijn af met je klanten, zet die termijn op je factuur en herinner je klant op tijd aan de deadline. Bel even op om te herinneren dat de factuur nog open staat of stuur een extra reminder per e-mail. Dan zijn klanten eerder geneigd om de factuur zo snel mogelijk te betalen.

Is een klant toch te laat? Dan mag je zelfs wettelijke rente in rekening brengen. De wettelijke rente is 8% voor handelstransacties en 2% voor niet-handelstransacties. Natuurlijk voorkom je dat liever. Houd contact met je klant en probeer samen tot een oplossing te komen.

**3. Zet je facturen om in werkkapitaal**

Als je een flink bedrag aan openstaande facturen hebt, kun je dit ook voorfinancieren. Je hebt het geld dan alvast binnen. Zo kun je sneller anderen weer betalen, waaronder de Belastingdienst. Dit wordt ook wel factoring genoemd.

Je hebt verschillende opties als het gaat om het voorfinancieren van je facturen. Je kunt je facturen volledig ‘verkopen’ en je debiteurenbeheer uitbesteden, maar je kunt het ook in eigen beheer houden en alleen het geldbedrag ontvangen. Zo heb je wel direct werkkapitaal en houd je de relatie met je klant in eigen hand.

**4. Ga voor een flexibel zakelijk krediet**

Je kunt ook kiezen voor een zakelijk krediet. Dit is vooral handig als je snel geld nodig hebt, maar niet lang vast wil zitten aan een lening. Bij een flexibel zakelijk krediet kun je geld opnemen wanneer jij wil. Je betaalt alleen kosten over het bedrag dat je opneemt. Gebruik je geen krediet, dan heb je dus ook geen kosten. Dit kan een goede oplossing zijn op de momenten dat je belasting moet betalen.

Met een financiering bij Floryn kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.