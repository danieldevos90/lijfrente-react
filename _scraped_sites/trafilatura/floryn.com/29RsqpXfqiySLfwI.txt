---
title: Belasting betalen: dit zijn onze gouden tips
author: Redactie Floryn
url: https://www.floryn.com/blog/belasting-betalen-dit-zijn-onze-gouden-tips
hostname: floryn.com
description: Ontdek 5 slimme belastingtips voor ondernemers. Haal het maximale uit aftrekposten, investeringen en toeslagen. Makkelijk en helder uitgelegd!
sitename: Floryn
date: 2025-02-25
tags: ['Bedrijfsgroei', 'Tips & tricks']
---
#### In het kort:

-
Pak alle aftrekposten mee tijdens de belastingaangifte, zoals zelfstandigenaftrek en MKB-winstvrijstelling.

-
Slim investeren en afschrijven door gebruik te maken van de Kleinschaligheidsinvesteringsaftrek en willekeurig afschrijven voor belastingvoordeel.

-
Privé en zakelijk vermogen scheiden. Vermijd onnodige belasting in box 3 door vermogen slim te structureren binnen je onderneming.


B**elastingaangifte, vast niet je grootste hobby. Zoals de slogan van de Belastingdienst luidt: leuker kunnen we het niet maken, wel makkelijker. Daar kun je als ondernemer wel wat tips bij gebruiken! Heb je bijvoorbeeld alle aftrekposten meegenomen? Investeer je op een slimme manier? En hoe zit het met de gemengde kosten? Lees hier onze 5 tips voor eenmanszaken en vof’s! **

## Waar betaal ik belasting voor?

Als eigenaar van een eenmanszaak of VOF ben je belastingplichtig voor je winst, en niet voor het uitbetaalde loon. Dit betekent dat je elke euro die je bedrijf verdient, als inkomen moet opgeven in je aangifte inkomstenbelasting. De winst wordt berekend door de inkomsten (omzet) minus de aftrekbare kosten (bijvoorbeeld zakelijke kosten, investeringen, enzovoort).

Let op: Als je dus winst maakt en deze winst niet direct als loon uitkeert, wordt dit alsnog als inkomen voor jou beschouwd. Dit betekent dat je belasting betaalt over de volledige winst, ongeacht of je die winst daadwerkelijk uit de onderneming haalt of niet.

Wij geven je 5 waardevolle tips voor je belastingaangifte.

## 1. Pak die aftrekposten mee

Ondernemersaftrek, zelfstandigenaftrek, startersaftrek… het zijn niet alleen mooie woorden, maar ook kansen om minder belasting te betalen. Voldoe je aan het urencriterium (1.225 uur per jaar aan je bedrijf besteden)? Dan kom je voor bepaalde aftrekposten in aanmerking.

Daarnaast is er de MKB-winstvrijstelling: een extra aftrekpost waarmee je in 2023 nog eens 14% van je winst mag aftrekken (in 2024 wordt dat iets lager, 13,31%). Goed om te weten: hiervoor hoef je niet aan het urencriterium te voldoen.

*Tip van ons: Check de Ondernemerscheck van de Belastingdienst. Zo weet je precies waar je recht op hebt.*

## 2. Investeer slim en schrijf af

Heb je dit jaar geïnvesteerd in je bedrijf? Maak dan gebruik van de Kleinschaligheidsinvesteringsaftrek (KIA). Investeer je meer dan €2.600 (in 2024: €2.800) en minstens €450 per bedrijfsmiddel? Dan mag je een deel van die kosten van je winst aftrekken.

En dan is er nog het afschrijven. In 2023 geldt een eenmalige regeling waarmee je op bepaalde bedrijfsmiddelen 50% willekeurig mag afschrijven. Dat betekent dat je sneller belastingvoordeel pakt. Starters kunnen onder voorwaarden zelfs zelf bepalen hoe snel ze afschrijven.


3. Gemengde kosten: zo werkt het

Kosten voor zakenlunches, relatiegeschenken of studiereizen zijn niet altijd volledig aftrekbaar. Maar er is een keuze: trek alleen het bedrag boven de drempel van €5.100 (2023) of €5.600 (2024) af, of kies voor de makkelijke weg: 80% van de gemengde kosten aftrekken zonder gedoe met drempels. Kijk wat in jouw situatie het meeste oplevert.

## 4. Toeslagen: pak ze mee

Als ondernemer kun je vaak nog toeslagen krijgen, zoals zorgtoeslag, huurtoeslag of kindgebonden budget. Je toetsingsinkomen (wat je echt overhoudt na aftrekposten) bepaalt of je recht hebt op een toeslag. Dankzij de ondernemersaftrek kan je inkomen lager uitvallen, waardoor je sneller in aanmerking komt.

*Een handige tool: Op toeslagen.nl kun je een proefberekening maken. Zo weet je meteen wat je kunt verwachten.*

## 5. Zakelijk of privé? Houd het apart

Box 3 belast privévermogen boven de vrijstelling van 57.000 euro per persoon. Echter geldt hier wel een verschil in privé of zakelijk vermogen;

**Privévermogen in box 3**: Als je vermogen privé in de vorm van spaargeld of beleggingen aanhoudt, wordt dit belast in box 3, ongeacht of je dat vermogen uit je eenmanszaak hebt gehaald. Dit betekent dat, zelfs als je geld uit je onderneming haalt (bijvoorbeeld via een privé-opname), het vermogen op je privérekening belastingplichtig is in box 3.**Zakelijk vermogen in box 1**: Geld dat in je onderneming blijft (als ondernemingsvermogen) wordt niet belast in box 3. Dit wordt namelijk belast in box 1 als je winst maakt met de onderneming, maar het valt dus niet onder box 3, zolang het in de onderneming blijft

*Als je veel privévermogen hebt en ook liquide middelen uit je eenmanszaak haalt, kan het belastingtechnisch voordeliger zijn om te kijken hoe je je vermogen structureert (bijvoorbeeld door privévermogen in je onderneming te brengen). Houd hierbij rekening met de specifieke belastingregels en je eigen situatie.*

## Bonustip: zorg dat je op tijd bent

Doe je aangifte vóór 1 april? Dan hoor je voor 1 juli of je geld terugkrijgt (of moet betalen). Geen tijd? Vraag uitstel aan tot 1 september.

Met deze tips ben je klaar om het maximale uit je belastingaangifte te halen. Heb je meer vragen? Zorg dat je administratie op orde is en schakel zo nodig een boekhouder in. Slim met je financiën omgaan, dat is ondernemen op z’n best!

## Op zoek naar een zakelijke lening?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.