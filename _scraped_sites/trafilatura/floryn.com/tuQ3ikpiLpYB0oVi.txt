---
title: Zo zorg je dat jouw aanvraag goedgekeurd wordt
author: Imke Donkers
url: https://www.floryn.com/blog/succesvol-een-financiering-aanvragen-dit-heb-je-nodig
hostname: floryn.com
description: Wat heb je allemaal nodig om een bedrijfsfinanciering aan te vragen? Voorbereiding is key! Met deze tips wordt jouw financieringsaanvraag een succes.
sitename: Floryn
date: 2021-10-14
tags: ['Bedrijfsgroei']
---
**Elke ondernemer heeft vroeg of laat een financiering nodig, maar volgens het CBS wordt 52% van de aanvragen afgekeurd. Hoe maak je jouw aanvraag succesvol en wanneer is de kans het grootst dat hij wordt goedgekeurd? Wat heb je allemaal nodig om een financiering aan te vragen? Voorbereiding is key! Daarom helpen wij je graag met een aantal handige tips.**

Wil je voor je bedrijf een lening aanvragen? Een financierder wil je bedrijf graag leren kennen om te kunnen beoordelen of er een grote kans is dat jij de financiering ook kan terugbetalen. Daarom wil de financierder meestal een aantal documenten van je bedrijf inzien en is er een grote kans dat ze nog even met je in gesprek willen. Hoe je gemakkelijk de juiste documenten aanlevert en het gesprek goed voorbereidt, lees je in dit artikel.

## Bedrijfsfinanciering aanvragen bij de bank

Vraag je een bedrijfsfinanciering aan bij de bank, dan heb je een flink aantal documenten nodig. De meeste banken vragen om de volgende documenten:

✓ businessplan en/of jaarplan

✓ onderbouwing van je financieringsbedrag

✓ enkele jaren aan jaarcijfers van alle zakelijke rekeningen

✓ prognose over het lopend en volgend jaar

✓ taxatie van je bedrijfspand of huurcontract

✓ aangifte inkomstenbelasting afgelopen jaar

✓ orderportefeuille

✓ voorraad gereed product

✓ inventarisatie onderhanden werk

✓ debiteurenoverzicht

In sommige gevallen zijn er aanvullende documenten nodig. Geen nood, de bank neemt contact met je op als dit van toepassing is.

Tip! Het kan best wat tijd kosten om alle juiste documenten bij elkaar te krijgen. Plan dus minimaal 3 uur in om de documenten te verzamelen. Niet het leukste werk, maar wel belangrijk voor het succes van je aanvraag. In de ideale situatie lever je in één keer alle documenten aan. Medewerkers van de bank hebben ook tijd nodig om de documenten te bekijken en als er dan wat ontbreekt, loopt het hele proces vertraging op.

## Financiering aanvragen bij Floryn

Bij Floryn beschikken we over moderne technologie, waardoor je niet allerlei cijfers hoeft aan te leveren uit het verre verleden. Wij kijken naar hoe het nu gaat en de potentie van je bedrijf. Documenten met ons delen gaat simpel en snel via een rechtstreekse koppeling met je bankrekening of het uploaden van PDFs. Dit is het enige wat je hoeft aan te leveren:

✓ 6 maanden aan bankafschriften van alle zakelijke rekeningen

(betaalrekening, spaarrekening en G-rekening)

In de meeste gevallen is dat voldoende! In sommige gevallen hebben we aanvullende gegevens nodig. In dat geval kunnen we vragen om de volgende documenten:

✓ de meest recente jaarrekening

✓ kolommenbalans per heden

✓ overzicht van de openstaande debiteuren en crediteuren

In zeer uitzonderlijke gevallen vragen we om andere documenten (zoals de aangifte inkomstenbelasting of een liquiditeitsbegroting), maar dit komt bijna nooit voor.

## Persoonlijk gesprek: 3 tips

Meestal neemt iemand van de financieringsmaatschappij ook even telefonisch contact met je op. In dit persoonlijke gesprek is het belangrijk dat jij laat zien dat je goed bent voorbereid en hebt nagedacht over je financieringsaanvraag. Daarvoor hebben we nog 3 tips:

**Tip 1. Kom met een duidelijk plan**

Zorg voor een duidelijk plan. Waarvoor wil je zakelijk geld lenen? Hoeveel heb je precies nodig, wat verwacht je als resultaat en hoe denk je een financiering terug te kunnen betalen? Het helpt als je hierbij heel concreet bent: Ik wil X euro lenen om te investeren in Y. Het verwachte resultaat is Z waardoor ik het geld op ... termijn kan terugbetalen.

**Tip 2. Ben je bewust van kansen en bedreigingen**

Laat in het gesprek zien dat je bewust bent van kansen en bedreigingen. Dit zijn externe factoren waar je met jouw bedrijf beperkt invloed op hebt. Benoem relevante risico’s, laat zien dat je er goed over na hebt gedacht en waarom je - ondanks de risico’s - de volste vertrouwen hebt in je plan. Als je zelf niet kritisch bent, is de financierder dat wel.

**Tip 3. Focus op de toekomst**

In het verleden behaalde resultaten bieden geen garantie voor de toekomst. Daarom is het belangrijk om te focussen op de toekomst. Maak een heldere prognose en zorg dat je in staat bent te vertellen waarom jouw bedrijf successen gaat boeken.