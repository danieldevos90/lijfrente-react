---
title: Meet the Go-getters: Loes
author: Redactie Floryn
url: https://www.floryn.com/blog/go-getter-loes
hostname: floryn.com
description: Meet Loes. Van werkstudent tot Interne Accountmanager: ontdek hoe zij bij Floryn haar ambitie waarmaakt. Wat betekent 'Go for it' voor haar? Lees verder!
sitename: Floryn
date: 2025-03-19
tags: ['Floryn']
---
**Meet Loes! Energie, ambitie en een flinke dosis sportiviteit. Dat is Loes in een notendop. Van salto’s op de trampoline tot sprongen in haar carrière, ze grijpt elke kans om zichzelf uit te dagen en dat lukt goed! Wat begon als een baan als werkstudent bij Floryn naast haar studie, groeide uit tot een rol binnen het Partner Team. Waar ‘go for it’ voor haar in zit en welke lessen ze onderweg heeft geleerd? Je leest het hier!**

**Vrije tijd gevuld met sport en gezelligheid**

Loes, woonachtig in Oss met haar ouders, zus en hond Mees, is een echte sportliefhebber. Haar vrije tijd wordt dan vaak ook opgevuld op een sportieve manier. Dit begon al op jonge leeftijd toen ze is gestart met turnen. Dit groeide een aantal jaren later uit tot een indrukwekkende carrière in trampolinespringen. Ze trainde fanatiek, deed mee aan wedstrijden en stond zelfs op het NK! Hoewel ze het professioneel achter zich heeft gelaten, blijft ze wekelijks met vriendinnen springen, gewoon, voor de fun.

Daarnaast heeft ze tennis opgepakt sinds een aantal maanden geleden. Alsof dat nog niet genoeg is, traint ze ook voor de Vestingloop in mei, die ze samen met een groep collega’s zal gaan lopen. Als ze niet in beweging is, geniet ze van gezellige borrels en etentjes met vrienden in de stad. Oh, en afgelopen winter? Toen trotseerde ze de -20 graden in Lapland, compleet met huskytochten (haar favoriet), sneeuwscooter-ritten en een rondje op de ski’s.


“Bij Floryn krijg je de kans om dingen aan te pakken, ervaring op te doen en stappen te maken.”

**Van werkstudent naar Interne Accountmanager Partners**

Loes begon haar avontuur bij Floryn als werkstudent, waar ze het Sales team ondersteunde. Al snel groeide haar rol en zo deed ze hier ook haar afstudeerstage, waarin ze zich met verschillende projecten binnen de directe- en partnerkanalen bezighield. Inmiddels is ze doorgegroeid als vaste kracht binnen het Partner Team, waar ze samen met Joep, Paul en Bart werkt.

In haar functie als Interne Accountmanager Partners is ze dagelijks veel in contact met zowel partners als klanten, en ondersteunt ze haar team bij de aanvragen. Het grote pluspunt van het team? Loes vertelt: “Ik vind de dynamiek en samenwerking binnen mijn team heel goed en fijn. Er is altijd ruimte voor een lolletje, maar we werken ook keihard om onze doelen te behalen. We staan voor elkaar klaar en leren veel van elkaar."

**De kracht van samenwerken en groeien**

Waar ‘Go for it.’ voor Loes in zit? Ze vertelt: “De open sfeer waarin iedereen van elkaar leert vind ik heel waardevol. Niet alleen binnen ons team, maar op het hele kantoor staat iedereen open voor feedback. Dat helpt je echt om te groeien." Dit sluit perfect aan bij de mentaliteit binnen Floryn. Voor Loes betekent dat vooral: gewoon dóen. "Sales vond ik in het begin spannend, maar bij Floryn krijg je de kans om dingen aan te pakken, ervaring op te doen en stappen te maken. Ik heb hier in korte tijd zoveel geleerd, en heb zin om de komende tijd lekker door te blijven leren."

**Ambitie? Go for it.**

Voor iedereen die zijn ambities wil waarmaken, heeft Loes een belangrijk advies: "Zorg dat je een goede club mensen om je heen hebt binnen een bedrijf waar je van kunt leren en waar ruimte is om fouten te maken. Dat hoort bij groeien.


“Met de juiste mindset, leergierige houding en een team dat je ondersteunt, is er geen reden om er niet voor te gaan. Dus: Go for it.”

## Loes' collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!