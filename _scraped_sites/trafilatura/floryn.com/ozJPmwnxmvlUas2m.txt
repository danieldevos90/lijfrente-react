---
title: Administratie vervelend? Niet met deze 5 tools - Floryn
author: Redactie Floryn
url: https://www.floryn.com/blog/5-tools-om-zakelijke-bonnen-en-facturen-te-bewaren-floryn
hostname: floryn.com
description: Ben je meer van de groeistrategie van administratie? Investeer in vijf slimme tools om je bonnen en facturen te bewaren. Zo wordt je boekhouding een eitje!
sitename: Floryn
date: 2021-11-16
tags: ['Tips & tricks']
---
Zakelijke bonnetjes en facturen: sommige ondernemers weten precies waar ze alles bewaren en andere vinden ze door het hele huis. Voor die laatste groep kan het van waarde zijn om te investeren in goede tooling of online software. Floryn vertelt over 5 tools die jou helpen je administratie te digitaliseren en op orde te houden.

**Gekko**

Deze tool is speciaal gemaakt voor kleine ondernemers. Gekko is gemakkelijk in gebruik en beschikt over alle functies om je boekhouding op orde te houden en facturen te verzenden. Je kunt een koppeling maken met je bank en via de app je zakelijke bonnen fotograferen en bewaren. Zakelijke ritten bijhouden? Ook dat kan met deze tool.

*Kosten*

*Basis account: gratis*


*Premium account voor € 10,- per maand.*

**Rompslomp**

Rompslomp is een digitale schoenendoos. Je weet wel, waar je nu al je bonnetjes fysiek in bewaard. Je maakt via de app een foto van je zakelijke bon en upload deze naar de digitale schoenendoos. Liever ouderwets inscannen? Dat kan natuurlijk ook! Rompslomp wordt vooral geprezen door het gemak waarmee de tool te gebruiken is. Van bouwvakker tot grafisch vormgever en van advocaat tot internet ondernemer: voor iedereen wordt boekhouden overzichtelijk.

Kosten*Plus member: € 5,- per maand*

*Pro member: € 15,- per maand*

**e-Boekhouden.nl**

Boekhouden word je makkelijk gemaakt met e-Boekhouden.nl. Deze tool is uitgebreider dan de naam doet vermoeden. Naast boekhouden kun je de urenregistratie bijhouden, relatie- en voorraadbeheer managen en bijvoorbeeld offertes opstellen. De deskundige helpdesk zorgt voor een dummy proof systeem. En ook deze tool kan niet achterblijven: ze beschikken over een app om bonnetjes in te scannen.

Kosten *Startende ondernemer: gratis*

*ZZP ondernemingen: € 9,95 per maand*


*Standaard ondernemingen: € 14,50 per maand*

**DigiBTW**

Een van de hoogst beoordeelde tools is DigiBTW. Ze krijgen een 9,8 van hun intensieve gebruikers. Deze tool heeft naast de boekhoudfuncties ook een koppeling met de Belastingdienst. Hiermee kunnen ondernemers gemakkelijk en snel hun IB aangiften doen. Ook DigiBTW beschikt over een mobiele app waarmee je jouw zakelijke bonnen gemakkelijk digitaal maakt.

Kosten*Alleen facturatie: gratis*

*Compleet: € 10,00 euro*

**Smartbooqing**

Smartbooqing is een slimme factuurverwerker. Door Machine Learning herkent Smartbooqing iedere regel van ingescande bonnen of facturen. Hij verwerkt ze in de mappen waar ze thuishoren (branches of bedrijfsspecifiek) en geeft je automatisch een waarschuwing als je er nog iets mee moet doen. Robotic Accounting zoals dat genoemd wordt. Uiteraard werkt dit techbedrijf ook met een applicatie.

Kosten*De kosten voor deze tool verschillen per onderneming. Een demo aanvragen is gratis. *

Tijd voor jouw bedrijf om te investeren in digitalisering, maar heb je geen kapitaal om dit te verwezenlijken? Kijk dan eens of zakelijk krediet of een zakelijke lening aanvragen bij Floryn iets voor je is. Samen ontdekken welke mogelijkheden het beste bij jou passen? Neem dan contact met ons op. We denken graag met je mee.