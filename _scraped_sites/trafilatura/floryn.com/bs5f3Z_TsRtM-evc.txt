---
title: Geld reserveren voor btw en inkomstenbelasting: hoe pak je dat aan?
author: Redactie Floryn
url: https://www.floryn.com/blog/geld-reserveren-voor-btw-en-inkomstenbelasting-hoe-pak-je-dat-aan
hostname: floryn.com
description: Ondernemers dragen ieder kwartaal omzetbelasting (BTW) af. Hoe je kun hier goed op voorbereiden? Floryn neemt je mee!
sitename: Floryn
date: 2022-04-19
tags: ['Bedrijfsgroei']
---
Grote kans dat jij als ondernemer regelmatig te maken hebt met de Belastingdienst. De meeste ondernemers dragen elk kwartaal omzetbelasting (btw) af, en daarnaast betaal je elk jaar vennootschapsbelasting of inkomstenbelasting. Hoe je kun hier goed op voorbereiden, zodat je niet te veel betaalt?

De tips uit dit artikel zijn er om je op weg te helpen met je administratie. Toch is altijd slim om met je boekhouder of accountant te sparren voordat je een aangifte start. Ben je helemaal niet van de cijfers? Besteed dit soort zaken dan liever uit, zodat je je volledig kunt focussen op je core business.

## Slim btw betalen

Laten we beginnen met de belasting die voor de meeste ondernemers elk kwartaal terugkomt: de btw (omzetbelasting) Deze belasting wordt berekend over al het economisch verkeer. Voor de meeste producten en diensten die je verkoopt, bereken je de standaard 21% btw. Het verlaagde tarief is 9% en sommige diensten zijn vrijgesteld van btw. Als je weet hoeveel je ongeveer verwacht te verkopen in een maand, kun je ook een inschatting van de te betalen btw maken. Door dit bedrag als ‘geleend geld’ te zien, kom je minder snel in de verleiding om het uit te geven. De kans is dan een stuk kleiner dat je ineens de omzetbelasting niet kunt betalen.

Houdt een strakke boekhouding om te zien hoeveel van wat er op je bankrekening staat ook daadwerkelijk ingezet kan worden voor investeringen. Het kan ook helpen om de te betalen btw direct op een andere rekening te zetten, zo heb je een nog beter overzicht.

## Geld reserveren voor de vennootschapsbelasting

Als ondernemer met een besloten vennootschap (bv) of naamloze vennootschap (nv), betaal je elk jaar vennootschapsbelasting over je gemaakte winst. Tot € 395.000 betaal je in 2022 15% belasting, daarboven betaal je 25,8%. Zit je aan het einde van het jaar op het randje van de schijfgrens? Dan is het slim om je kosten zoveel mogelijk naar voren te halen en opbrengsten uit te stellen.

Je krijgt een voorlopige aanslag over het komende jaar en een definitieve aanslag over het afgelopen jaar. Als je winst sterk af dreigt te wijken, is het belangrijk om zo snel mogelijk zelf een nieuwe voorlopige aanslag aan te vragen. Zo voorkom je dat je belastingrente van 8% moet betalen.

*Let op: als directeur-grootaandeelhouder (dga) betaal je ook belasting over je aanmerkelijk belang in box 2. Dat is in 2022 26,9%.*

## Reserveer geld voor de inkomstenbelasting

Als je een eenmanszaak of commanditaire vennootschap (cv) hebt, betaal je na aftrek van de verschillende aftrekposten inkomstenbelasting over de winst. Deze aftrekposten zijn bijvoorbeeld de zelfstandigenaftrek, startersaftrek en mkb winstaftrek. Tot € 69.399 betaal je 37,07% inkomstenbelasting, daarna betaal je 49,50%.

Ook bij de inkomstenbelasting geldt dat je bij een afwijkende winst altijd een nieuwe voorlopige aanslag moet aanvragen. Anders kan je bij de definitieve aanslag voor een flinke verrassing komen te staan.

Tip: vrijwel alle boekhoudprogramma’s laten zien hoeveel je tot nu toe aan inkomstenbelasting moet betalen. Deel dit bedrag door het aantal maanden dat je al hebt gedraaid en vermenigvuldig dit met twaalf. Zo kun je een redelijke inschatting maken van het te betalen bedrag, waardoor je weet wat je moet reserveren. Houd hierbij altijd rekening met eventuele piekmomenten en rustige periodes.

## Toch te weinig kapitaal?

Het kan natuurlijk gebeuren dat je een verkeerde inschatting maakt, waardoor je toch geld tekort komt voor één van deze belastingen. De bedrijfsfinanciering van Floryn kan dan een handige overbrugging zijn. Je kunt hierbij kiezen voor een zakelijk krediet of een zakelijke lening. Bij een zakelijk krediet wordt een bedrag beschikbaar gesteld dat je flexibel kunt opnemen. De zakelijke lening is een eenmalige som geld die na goedkeuring in één keer op je rekening wordt gestort. Je vraagt allebei de vormen binnen twee minuten online aan, na 24 uur weet je precies wat je kunt lenen.