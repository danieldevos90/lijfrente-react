---
title: 5 tips voor een financieel gezonde onderneming
author: Redactie Floryn
url: https://www.floryn.com/blog/5-tips-voor-een-financieel-gezonde-onderneming
hostname: floryn.com
description: Iedere ondernemer wil graag dat het bedrijf financieel gezien op rolletjes loopt. Maar hoe regel je dat? Deze vijf tips van Floryn helpen je hiermee!
sitename: Floryn
date: 2021-10-14
tags: ['Technology']
---
Iedere ondernemer wil graag dat zijn of haar bedrijf financieel gezien op rolletjes loopt. Maar hoe regel je dat eigenlijk? Deze vijf tips helpen je om jouw onderneming te laten blaken van financiële gezondheid.

**1. Een beter verdienmodel**

Verkoop jij je goederen nog steeds per stuk en je diensten per uur? Dat is een gemiste kans! Er zijn nog zoveel meer manieren om geld te verdienen, waarmee je zelfs kunt voorsorteren op groei. Denk bijvoorbeeld aan servitization. Hierbij bied je bij jouw product een aantal onmisbare diensten, zoals onderhoud, verzekeringen en logistieke diensten. Hiermee bied je de klant nèt dat beetje extra, zonder dat het jou veel meer kost. Zo maak je dus meer winst per klant. Een ander verdienmodel is het abonnementsmodel. Hierbij verkoop je geen losse producten of diensten meer, maar laat je klanten een abonnement afsluiten voor een (on)bepaalde periode. Zo ben jij voor langere tijd verzekerd van omzet, zonder dat je meer hoeft te investeren.

## 2. Maak een heldere liquiditeitsbegroting

Heb jij voldoende inzicht in je financiële situatie? Een liquiditeitsbegroting is een overzicht van je verwachte inkomsten en uitgaven over een bepaalde periode. Meestal is dit per maand of per kwartaal. Wanneer je zo’n begroting goed bijhoudt, heb je altijd inzicht in de kosten en baten die nog komen. Zo kun je bijvoorbeeld beter inschatten wanneer je het beste kunt investeren, en wanneer je beter even de hand op de knip kunt houden. Zo blijft je onderneming financieel gezond.

**Tip**: maak ook een exploitatiebegroting. Dit is een liquiditeitsbegroting over het hele jaar.

## 3. Houd je cashflow in de gaten

Je cashflow is het verschil tussen je inkomsten en uitgaven in een bepaalde periode. Bedragen die nog niet op je rekening staan, worden hierbij buiten beschouwing gelaten. Het kan dus heel goed dat je in een bepaalde maand ontzettend veel winst hebt gemaakt, maar dat je nog steeds een negatieve cashflow hebt omdat de facturen nog niet betaald zijn. Een negatieve cashflow hoeft niet erg te zijn, als er binnenkort maar weer geld op je rekening komt. Duurt het langer? Dan heb je waarschijnlijk te weinig geld om je rekeningen te betalen en te investeren. Er zijn grofweg twee manieren om je cashflow te verbeteren: slim debiteurenbeheer en extra financiering. Lees er meer over bij tip 4 en 5.

## 4. Ga achter wanbetalers aan

Sommige klanten lijken er een sport van te maken zo laat mogelijk te betalen. Zo houden zij geld in kas, terwijl jij misschien wel krom moet liggen om je leveranciers en personeel te betalen. Tijd om in actie te komen. De eerste stap naar beter debiteurenbeheer is om je klant op te bellen als een factuur niet binnen de termijn betaald wordt. Het is tenslotte een stuk lastiger om iemand telefonisch te negeren dan via e-mail. Blijf in dit gesprek vriendelijk, zo beschadig je de relatie niet. Houd er ook rekening mee dat je klant de factuur simpelweg vergeten is. Belooft de tegenpartij beterschap, maar gebeurt er niks? Dan is het tijd om een herinneringsfactuur te sturen. Hier mag je een ook waarschuwen voor juridische stappen. Tot slot kun je ervoor kiezen om een incassobureau in te schakelen.

Tip: is jouw klant een grote speler? Meld de wanbetaling bij het Meldpunt Achterstallige Betalingen van de Autoriteit Consument & Markt (ACM).

## 5. Kies de juiste financieringsvorm

Soms kan het aantrekken van financiering de sleutel tot een financieel gezond bedrijf zijn. Bijvoorbeeld wanneer je wilt groeien, maar de investering niet zelf kunt bekostigen. Of als je een tijdelijk tekort aan liquide middelen wilt overbruggen. Je kunt bij Floryn kiezen tussen de zakelijke lening en een zakelijk krediet. Bij de zakelijke lening krijg je eenmalig een bedrag gestort, handig wanneer je een grote uitgave wilt doen. Het zakelijke krediet is een doorlopende financieringsvorm waarbij je geld kunt opnemen wanneer je dat nodig hebt. Handig als je voor langere tijd regelmatig extra kapitaal nodig hebt.

Weet jij nog niet zeker of je wel financiering nodig hebt? Vraag dan eerst een gratis financieel dashboard aan, waarin je precies ziet hoe je bedrijf er op dit moment voor staat.