---
title: Drie voordelen van het Financieel Dashboard voor Partners op een rij
author: Redactie Floryn
url: https://www.floryn.com/blog/voordelen-van-het-financieel-dashboard-voor-partners
hostname: floryn.com
description: Tijd en administratie besparen! Dat is waarom het Financieel Dashboard voor Partners in het leven is geroepen. We zetten alle voordelen voor je op een rij.
sitename: Floryn
date: 2024-08-05
tags: ['Partners']
---
Tijd en administratie besparen tijdens het aanvragen van een financiering. Dat is waarom het Financieel Dashboard voor Partners in het leven is geroepen. Maar dat is lang niet alles, we zetten alle voordelen voor je op een rijtje!

## 1. Snel inzicht in de financiële situatie van de klant

Een van de grootste voordelen van het dashboard is de snelheid van de inzichten. Binnen twee minuten beschik je over een helder overzicht van de financiële situatie van jouw klant. Denk hierbij aan cashflow, omzet, debiteuren en crediteuren. Dit doen we door middel van het inzetten van data- en risicomodellen. Hiermee creëren we op een veilige manier inzichten door de data uit de bankafschriften te analyseren.

Als partner van Floryn krijg je hierdoor inzicht in de conclusies die wij verbinden aan de data van jouw klant. Daarnaast is het dashboard ook vrij toegankelijk wanneer je niet op zoek bent naar een financiering bij Floryn, maar we op zoek bent naar de financiële inzichten voor jouw klant.

“De meest voorkomende vraag van een klant is waarom hij of zij afgewezen of goedgekeurd is. Jullie geven ons daar inzicht in. Indien de aanvraag afgewezen is kunnen we op deze manier alsnog het gesprek aangaan en alternatieve oplossingen aanbieden. Denk aan stapelen of overbruggen van financieringen” stelt Monique Jongen van Funding Options, wanneer we naar haar ervaring vragen.

## 2. Minder tijd kwijt met het analyseren van jaarrekeningen

Daarnaast ben je door de inzichten in het financieel dashboard minder tijd kwijt met het analyseren van jaarrekeningen. Binnen no-time krijg je met het dashboard inzichten in de belangrijkste punten waarop financierders als Floryn kredietwaardigheid beoordelen. Dit scheelt je heel wat tijd met je neus in de papieren.

Wanneer je als partner een analyse binnen krijgt, heb je natuurlijk de mogelijkheid om deze al eens goed te bekijken. Je kunt dan al snel de kritieke punten uit de analyse halen. Dit geeft je de mogelijkheid om dit met je klant te bespreken en om toelichting te vragen. Zo kun je met een helder verhaal naar Floryn toe en kunnen we het proces nog vlotter laten verlopen.

## 3. Een helder advies voor de behoeften van jouw klant

Naar aanleiding van de uitkomsten in het Financieel Dashboard voor Partners heb je altijd een helder advies voor jouw klant. Floryn kijkt samen met jou naar de uitkomsten van betreffende casus en neemt je als partner steeds mee in het beoordelingsproces dat Floryn heeft uitgevoerd. Zo begrijp je als partner nog beter was er gaande is bij jouw klant.

Monique Jongen vertelt: “Op dit moment vervangt het mijn werkzaamheden nog niet, we zitten in een fase waarin we het dashboard als Funding Options nog leren te begrijpen. We willen in de toekomst deze tool vaker inzetten en Floryn ontwikkelt deze tool steeds verder.”.

Het dashboard dat Floryn aanbiedt is ook een goede tool om met jouw klant te delen. Als partner zijnde vergaar je door het Financieel Dashboard veel inzichten die dienen als gespreksstof, maar kan ook enorm veel toegevoegde waarde en inzicht bieden aan een klant.

Wil je ontdekken welke voordelen het Financieel Dashboard jou kan bieden? Vraag dan kosteloos en vrijblijvend een demo aan of doe direct een aanvraag voor jouw klant!

## Ook partner worden van Floryn?

Floryn biedt jou als partner de unieke kans om je klanten te helpen groeien met passende financieringsoplossingen. Door samen te werken met Floryn, geef je jouw klanten toegang tot zakelijke leningen zonder gedoe.