---
title: Floryn ontvangt BMKB-C accreditatie en vergroot steun aan MKB
author: Redactie Floryn
url: https://www.floryn.com/blog/floryn-ontvangt-bmkb-c-accreditatie-en-vergroot-steun-aan-mkb
hostname: floryn.com
description: Floryn behoort tot de eerste selectie van niet-bancaire financiers die in crisistijd het borgstellingskrediet kan aanbieden. Vraag jouw BMKB krediet aan.
sitename: Floryn
date: 2021-10-14
tags: ['Floryn']
---
Floryn heeft een BMKB-C accreditatie ontvangen van de overheid. Daarmee behoort Floryn tot de eerste selectie van niet-bancaire financiers die in crisistijd het borgstellingskrediet kan aanbieden om de coronacrisis te overbruggen. Naast bestaande klanten kan Floryn met de accreditatie tevens nieuwe klanten helpen. Daarmee kan Floryn ook ondernemers tegemoetkomen die te maken hebben met lange wachttijden bij banken.

Dankzij de BMKB-C regeling kan Floryn de steun aan mkb-bedrijven vergroten en ze helpen hun verplichtingen na te komen. Met het borgstellingskrediet staat de overheid borg voor een deel van de financiering, zodat ondernemers met een goed toekomstperspectief gefinancierd blijven. Floryn helpt daarnaast ook mkb-bedrijven die dankzij de coronacrisis een snelle en onverwachte groei doormaken.

**Ondernemers hebben nu liquiditeit nodig**

“We zitten tot in de haarvaten van het mkb en zien dat hardwerkende ondernemers meer dan ooit liquiditeit nodig hebben. En daarbij is snelheid geboden. We hebben daarom direct de samenwerking gezocht met de overheid”, zegt Sven van der Biezen, CEO en medeoprichter van Floryn. “Het uitstellen van aflossingen geeft lucht, maar ondernemers hebben vooral extra liquiditeit nodig. Met de BMKB-C regeling kunnen wij de steun aan mkb-bedrijven nog verder vergroten en ze samen met de overheid helpen om de coronacrisis door te komen”.

**Snelheid is belangrijker dan ooit**

Floryn is als fintechbedrijf met een PSD2-vergunning van DNB opgesteld om snel kredietaanvragen te beoordelen en snel uitsluitsel te geven. De manier van beoordelen verschilt ook inhoudelijk van de grootbanken. Floryn kijkt met artificial intelligence onder meer naar banktransacties en andere datapunten, waarmee niet alleen betere, maar ook snellere risicoanalyses kunnen worden gemaakt. Na goedkeuring kunnen ondernemers dezelfde dag nog geld opnemen. Die snelheid is in deze tijd doorslaggevend voor het mkb.