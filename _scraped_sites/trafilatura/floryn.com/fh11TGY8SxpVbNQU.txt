---
title: 5 tips om je bedrijf te laten groeien
author: Redactie Floryn
url: https://www.floryn.com/blog/5-tips-om-je-bedrijf-te-laten-groeien
hostname: floryn.com
description: Je bent klaar voor de volgende stap: groei. Je wil meer klanten helpen en meer impact maken. Hoe pak je dat aan? Lees in dit artikel handige tips.
sitename: Floryn
date: 2021-10-14
tags: ['Tips & tricks']
---
#### In het kort:

-
Focus op de groei van je bedrijf met heldere doelen en een strategie, of het nu marketing of productontwikkeling is.

-
Verzamel de juiste mensen en vorm een sterk team om groei te realiseren.

-
Houd je team gemotiveerd met duidelijke verwachtingen en waardering, zelfs in uitdagende tijden.


**Je product of dienst verkoopt aardig en je onderneming draait lekker. Tijd voor de volgende stap: groei. Je wil meer klanten helpen en meer impact maken. Hoe pak je dat aan? Waar moet je rekening mee houden als je bedrijf gaat groeien, zonder direct geld lenen voor je bedrijf? Lees in dit artikel een aantal handige tips.**

## Stel een duidelijk doel

Als jij je bedrijf wil laten groeien, dan is het noodzakelijk om daar volledig op te focussen. Stel daarbij altijd een duidelijk doel. Hoe snel wil je groeien? Waar wil je staan over 3 maanden, 6 maanden en een jaar? Met een duidelijk doel voor ogen wordt het een stuk gemakkelijker om de juiste strategie te kiezen. Ga je jouw doel bereiken door je marketingactiviteiten op te schroeven? Of kan je beter een nieuw product ontwikkelen of een nieuwe doelgroep aantrekken? Houd je doel constant voor ogen en zorg dat dit doel je als een kompas in de juiste richting stuurt.

## Verzamel de juiste mensen om je heen

Om meer klanten te helpen en meer impact te maken heb je meer mensen nodig. Als ondernemer ben je misschien graag de kartrekker, maar op het moment dat je gaat groeien moet je steeds meer zaken gaan uitbesteden. Het is dan heel belangrijk om de juiste mensen om je heen te verzamelen. Neem bijvoorbeeld een adviseur in de arm om de groei te realiseren. Ook is het tijd om een sterk team te vormen. Je hebt meer personeel nodig om de groei in de praktijk te brengen. Onze tip? Voer veel gesprekken, dan krijg je een beter beeld van welke rollen je nodig hebt en wie wel en wie niet in je bedrijf past.

## Motiveer je medewerkers

Een sterk team vormen is de eerste stap, maar daarna is het belangrijk om je medewerkers te motiveren én gemotiveerd te houden. Dat begint bij verwachtingen goed uit te spreken naar elkaar. Wederzijds. Luister als werkgever dus ook goed naar wat je personeel van jou verwacht. Zo creëer je een situatie waarin iedereen tevreden is.

Gaat het even iets minder goed? Juist dan is motiveren belangrijk! Dit jaar hebben we ondervonden hoe het werkritme ineens kan veranderen, maar door het Coronavirus hebben we ook ontdekt dat thuiswerken eigenlijk best prima gaat. Mits je goed in contact blijft staan. Bij Floryn hebben we bijvoorbeeld onze medewerkers af en toe verrast met een leuke attentie die werd thuisbezorgd. Dat is een goede manier om je waardering uit te spreken en je medewerkers gemotiveerd te houden. Zoals onze CEO Sven van der Biezen dan zegt: “Zorg goed voor je mensen, dan zorgen ze ook goed voor jou.”

## Durf fouten te maken

Soms ontdek je pas of iets werkt door het simpelweg uit te proberen. Wees daarom ook niet bang om fouten te maken. De meeste succesvolle ondernemers zijn juist succesvol geworden door eerst een aantal fouten te maken. Van fouten maken kun je leren, zeggen ze wel eens. Dat is ook echt waar. Sterker nog: van fouten maken leer je meer dan van successen. Durf dus gewoon dingen uit te proberen, ook al weet je niet zeker of er een grote kans van slagen is. Tip! Lees ook: Zo ontwikkel je een cultuur waar je fouten mag maken.

## Perfectioneer je product of dienst

Om meer klanten te helpen en meer impact te maken is het belangrijk om kritisch te blijven kijken naar je product of dienst. Kun je nog verbeterslagen maken? Kan het sneller, beter, efficiënter? Kun je iets toevoegen om het gemakkelijker te maken voor de klant? Of moet je juist iets weghalen om het simpeler te maken? Luisteren naar en praten met je klanten is daarbij key. Als je weet waar de pijnpunten en behoeften zitten, kun je daarop inspelen. Zodra jouw product of dienst naadloos aansluit op een behoefte in de markt zul je sneller gaan groeien.

## Meer tips voor en door ondernemers

Wil je meer tips lezen voor ondernemers? Kijk dan zeker eens rond op ons blog. Wij zijn zelf ook ondernemers en Deloitte bestempelde ons tot een van de 50 snelstgroeiende bedrijven van Nederland. Wat wij tot nu toe hebben geleerd over het ondernemerschap delen we graag. Daarom heeft onze CTO eerder al wat tips gedeeld: ondernemerslessen van Marijn van Aerle (CTO).

Wil je graag praktische tips en inspirerende cases lezen over groeigericht ondernemen? Download dan onze longread.

## Meer tips om je bedrijf te laten groeien?

Wil je graag praktische tips en inspirerende cases lezen over groeigericht ondernemen? Download dan onze longread.