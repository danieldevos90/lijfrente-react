---
title: Vrijopnaam maakt Nederland duurzamer door kracht van de zon
author: Redactie Floryn
url: https://www.floryn.com/klant/vrijopnaam-maakt-nederland-duurzamer-door-kracht-van-de-zon
hostname: floryn.com
description: Vrijopnaam maakt stroom opwekken toegankelijk voor heel Nederland. Samen gebruikmaken van de kracht van de zon in een veranderende energiemarkt.
sitename: Floryn
date: 2022-08-08
---
Vrijopnaam maakt stroom opwekken toegankelijk voor heel Nederland. Een energie-leverancier waar je eigenaar kunt worden van een zonnepaneel en op deze manier je eigen duurzame energie kunt opwekken. Samen gebruikmaken van de kracht van de zon in een veranderende energiemarkt.

# Vrijopnaam maakt Nederland duurzamer door kracht van de zon

In 2015 is Vrijopnaam begonnen vanuit een ambitieus ideaal. “Iedereen in ons land zou zelf stroom moeten kunnen hebben, opwekken en de lol daarvan inzien!” vertelt Bastiaan Wijnen, directeur van Vrijopnaam. En zo geschiedde. Samen met Marc Kluytmans en Casper Hengst richtte Bastiaan Vrijopnaam op. Een energieleverancier waar je eigenaar kunt worden van een zonnepaneel en op deze manier je eigen duurzame stroom op kunt wekken.

## Samen voor een duurzaam ideaal

Marc gelooft enorm in de kracht van de zon. Vanuit dit geloof wilde hij een duurzame energieleverancier in de markt zetten waarbij de zon centraal staat. Samen met Casper en Bastiaan vormde hij het perfecte team om Vrijopnaam in de markt te zetten. “We vullen elkaar als ondernemers goed aan. De een is beter in financiën en de ander is commerciëler. Ik ben bijvoorbeeld degene die alle gesprekken aangaat met de boeren, wethouders en beleidsmedewerkers om de grond te regelen om zonneparken te bouwen.”

"Zonne-energie past perfect in Nederland, ook al denkt men vaak anders."


##### Bastiaan Wijnen, Directeur Vrijopnaam

**Eigenaarschap in duurzame energie**

Voor veel mensen in Nederland is het niet mogelijk om zelf stroom op te wekken, bijvoorbeeld door hoge kosten of gebrek aan ruimte. Vrijopnaam legt daarom meerdere zonneparken aan in Nederland. “Op deze manier kunnen mensen op een laagdrempelige wijze gebruikmaken van duurzame zonne energie. Ze worden eigenaar van een zonnepaneel en wekken hiermee hun eigen stroom op. Hiermee kunnen ze in alle vrijheid het goede doen.”

“De zon kan ons volledig voorzien in energie, ook al denkt men vaak dat dat in Nederland niet mogelijk is. Alle energie die wij leveren komt vanuit zon op Nederlandse bodem. Daarnaast krijgen klanten van Vrijopnaam écht een stukje eigenaarschap over hun eigen energie. Ze kunnen namelijk eigenaar worden van een (gedeelte van een) zonnepaneel. Met de app van Vrijopnaam kun je dan altijd zien hoeveel jouw paneel heeft opgewekt. Door het stuk eigenaarschap wat we bieden krijgt de consument de ruimte om eigen keuzes te maken over hun energie.”


"We willen mensen bewust maken van hoeveel het kost om energie op te wekken."

##### Bastiaan Wijnen, Directeur Vrijopnaam

**Zonneparken op de juiste locaties**

Op dit moment heeft Vrijopnaam zes parken met zonnepanelen in Nederland. Ze zijn druk bezig met de uitbreiding hiervan, maar de doorlooptijd varieert van drie tot zeven jaar. Hoeveel panelen er in zo’n park staan verschilt enorm. Dit loopt nu uiteen van 1.500 tot 30.000 panelen. “We zijn in zo’n proces druk bezig met het zoeken naar de juiste locatie om een zonnepark te bouwen. We plaatsen parken vooral op restgronden. Denk bijvoorbeeld aan locaties naast een spoorweg of oude stortplaatsen. Zo gaat er geen vruchtbare landbouwgrond verloren.”

"Floryn heeft écht met ons meegedacht. Dat mis ik bij veel banken."


##### Bastiaan Wijnen, Directeur Vrijopnaam

**Snelheid en zicht op de toekomst**

Door een verandering in de energiemarkt, moest Vrijopnaam op zoek naar een extra financiering. Het voorschot dat klanten per maand betalen, dekte niet meer de daadwerkelijke kosten die gemaakt werden door de energieleverancier. “We kregen een enorme behoefte aan werkkapitaal door een verandering in de markt. Hierin hebben we meerdere aanbieders overwogen, maar de keuze viel al snel op Floryn. Er zijn twee dingen die ons hierin over de streep trokken: de snelheid en zicht op de toekomst. Daar waar banken alleen kijken naar historische data, kijken jullie naar de toekomst van Vrijopnaam en de potentie van ons bedrijf. Floryn stelt vragen die fair zijn en jullie doen je best om een onderneming te begrijpen én mee te denken. Dit mis ik bij veel banken.”

Wanneer Vrijopnaam het heeft over de toekomst willen ze vooral dat alle klanten die ze stroom leveren genieten van stroom uit zonneparken van Vrijopnaam zelf. “Op dit moment is het zo dat we ook nog een klein deel van de stroom inkopen van andere zonneparken in Nederland. We willen er naartoe dat we volledig eigenaarschap hebben over de stroom en de parken. Dit willen we binnen vier jaar bereiken!”

“Het verduurzamen van de energie is een opgave die we met het hele land aan moeten pakken. We hebben de plicht naar onze kinderen, kleinkinderen en onszelf om ervoor te zorgen dat alle stroom die wij hier verbruiken duurzaam opgewekt wordt. Daar willen wij een substantieel aandeel in hebben. Dat kan en dat kan snel!”