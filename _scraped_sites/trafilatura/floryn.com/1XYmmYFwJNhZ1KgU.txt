---
title: Robuust Amsterdam gaat voor duurzame groei
author: Redactie Floryn
url: https://www.floryn.com/klant/robuust-amsterdam-gaat-voor-duurzame-groei
hostname: floryn.com
description: Met de financiering van Floryn is voor Robuust Amsterdam de weg vrij om nog verder te groeien. De ondernemers willen graag hun team uitbreiden.
sitename: Floryn
date: 2023-06-22
tags: ['Bedrijfsgroei']
---
Robuust Amsterdam is een ‘typisch’ Amsterdamse meubelmaker: alle producten passen door de smalle trappenhuizen. Hoewel eigenaren Job en Niek zijn gestart zonder ondernemingsplan, telt het bedrijf inmiddels zeven medewerkers en drie stagiaires. De toekomstvisie van de heren luidt als volgt: “Een multidisciplinair designlabel creëren, waar we veel mensen blij mee kunnen maken.”

Ondernemers Niek Sanders en Job Althof maken met hun team van Robuust Amsterdam minimalistische en duurzame meubels met een tijdloze uitstraling. Robuust is een typisch Amsterdamse onderneming: stoer en oprecht, met een slimme twist. “Alle producten zijn zo gemaakt dat ze makkelijk door de smalle Amsterdamse trappenhuizen kunnen”, vertelt Niek. Wat maakt Robuust Amsterdam zo succesvol?

**Van freelance naar onderneming**

Niek en Job zijn van start gegaan zonder ondernemingsplan, het bedrijf is voortgekomen uit een freelance opdracht van Niek waar hij hulp bij nodig had. Na deze eerste klus ging het balletje al snel rollen. “Toen corona kwam, lagen de grote projecten even stil en hebben we de tijd genomen om een businessplan te schrijven over hoe we van Robuust echt een interieurmerk kunnen maken”, legt Job uit. “Dat was heel erg fijn, want toen konden we goed nadenken over wat we precies willen en welke kant we op willen gaan.”

Voor Robuust Amsterdam is duurzaamheid een belangrijk thema. “Als ontwerper heb je ook een verantwoordelijkheid hoe de toekomst eruit gaat zien. Niet alleen in designs en trends maar ook in duurzaamheid”, vindt Niek. Daarom worden alle producten in Nederland geproduceerd, en ligt de nadruk op tijdloze ontwerpen in plaats van trends

“Als je alles zelf wilt blijven doen, kan je ook niet groeien als bedrijf.”


##### Job Althof, mede-eigenaar Robuust Amsterdam

**Een sterk team**

Bij de start van Robuust Amsterdam werkten de twee ondernemers alleen, maar al snel bleek de vraag zo groot dat ze versterking nodig hadden. “Als je alles zelf wilt blijven doen, kan je ook niet groeien als bedrijf”, legt Job uit. “Door het team uit te breiden, kregen we ook steeds meer focus op wat we precies met Robuust willen doen”. Robuust Amsterdam heeft nu zeven medewerkers en drie stagiaires. “We willen graag dat de mensen die met ons werken voldoening halen uit hun werk en trots kunnen zijn dat ze voor Robuust werken.”

**Snelle groei brengt risico's**

Het gaat goed met Robuust Amsterdam. Zo goed zelfs, dat ze sneller groeien dan verwacht. “Daar komen grotere risico’s bij kijken, zoals grotere uitgaven en meer inkopen”, vertelt Job. De ondernemers gingen daarom op zoek naar financiering om op een gezonde manier te groeien. Niek en Job hebben hiervoor grondig onderzoek gedaan, ze waren namelijk op zoek naar een flexibele investering. “We hebben niet altijd krediet nodig, behalve bij onverwachte gebeurtenissen”, legt Job uit.

Robuust Amsterdam vond een passende oplossing in het flexibele krediet van Floryn. “Er is ons erg duidelijk uitgelegd wat Floryn voor ons kan betekenen en wat de mogelijkheden zijn”, vertelt Niek. “Andere partijen waren wat agressiever in het binnenhalen van klanten, daarom vonden we Floryn zo fijn. Er was een goede klik tussen ons en Floryn, en tot nu toe is het een fijne samenwerking.”

**Een multidisciplinair designlabel**

Met de financiering van Floryn is voor Robuust Amsterdam de weg vrij om nog verder te groeien. De ondernemers willen graag hun team uitbreiden. “Het lijkt ons gaaf om nog meerdere designer in ons team te hebben”, vertelt Niek. Ook willen Job en Niek graag een breder aanbod kunnen bieden aan hun klanten. “Onze toekomstvisie is om een multidisciplinair designlabel te creëren, waar we veel mensen blij mee kunnen maken. Daarnaast willen we een collectie bouwen waar je een heel huis mee zou kunnen inrichten.”

**Plezier is belangrijk bij ondernemen**

Job en Niek hebben een goede tip voor andere ondernemers: staar je niet blind op je doelen, maar probeer ook plezier te halen uit je werk. Job legt uit: “Je hebt natuurlijk altijd een doel voor ogen, en die probeer je te halen. Maar vergeet op de weg daarnaartoe niet hoe leuk het eigenlijk is om daar te komen! Het is zonde als je hard hebt gewerkt en het daarna stopt.”

**Doe de vrijblijvende Quickscan!**

Benieuwd of jij in aanmerking komt voor een financiering bij Floryn? Doe dan onze Quickscan! Check binnen twee minuten of je in aanmerking komt voor een zakelijke financiering en welke vorm het beste bij je past.


-
### Bravinci: data en expertise als geheim voor wereldwijde groei

Bij Bravinci draait alles om het slim inzetten van data om bedrijven verder te helpen. Dit jonge, maar ambitieuze bedrijf uit de wereld van data...

-
### Kameraadschap en creativiteit: het geheim achter Cameraden

Wat begon als een hobby, groeide uit tot een toonaangevende creative agency. Dat is Cameraden! In de afgelopen jaren hebben de heren wel 55 landen...

-
### Unbound XR: van prestigeproject tot koploper in Extended Reality

Ken je dat verhaal waarin een prestigeproject uiteindelijk uitgroeit tot je grootste onderneming? Unbound XR is daar een perfect voorbeeld van! Het...