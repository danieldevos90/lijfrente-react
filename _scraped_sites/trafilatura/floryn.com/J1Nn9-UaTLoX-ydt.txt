---
title: Jouw bedrijfspand verduurzamen: dit zijn de opties
author: Redactie Floryn
url: https://www.floryn.com/blog/jouw-bedrijfspand-verduurzamen-dit-zijn-de-opties
hostname: floryn.com
description: Duurzaamheid is een belangrijk thema. Wist je ook dat je met jouw bedrijf een groot verschil kunt maken door je bedrijfspand te verduurzamen?
sitename: Floryn
date: 2025-04-24
tags: ['Bedrijfsgroei']
---
**Duurzaamheid is een belangrijk thema, dat hoeven we jou als ondernemer niet te vertellen. Wist je ook dat je met jouw bedrijf een groot verschil kunt maken door je bedrijfspand te verduurzamen? **

## Duurzame bedrijfsruimte verplicht

Verbruikt jouw bedrijf meer dan 50.000 kWh of 25.000 kubieke meter aardgas per jaar? Dan ben je vanwege de energiebesparingswet verplicht om energiebesparende maatregelen te nemen. Op deze overzichtspagina van de RVO vind je een lijst met erkende maatregelen.

De overheid gaat ook kantoren verplichten om te verduurzamen. Vanaf 2023 moeten alle kantoren van meer dan honderd vierkante meter energielabel C of hoger hebben. Dit staat in het Bouwbesluit 2012. Als je een lager energielabel hebt, kun je een boete van maximaal € 81.000 krijgen, of moet je zelf het pand sluiten. Je energielabel wordt bepaald op basis van je Energie-Index. Deze laat zien hoeveel energie je verbruikt.

## Hoe kun je je bedrijfspand verduurzamen?

Gelukkig zijn er veel manieren om je bedrijfspand te verduurzamen. We lichten een aantal opties voor je uit:

- Zonnepanelen
- Betere isolatie
- LED-verlichting
- Energiezuinige apparatuur

### Zonnepanelen op je dak

Heb jij al zonnepanelen op je dak laten leggen? Hiermee kun je de Energie-Index van je bedrijfspand flink omlaag brengen. Het is dan ook een goede manier om naar energielabel C te werken. Ook in je portemonnee kan het veel schelen. Je wekt namelijk je eigen energie op, waardoor de energierekening omlaag gaat. Houd er wel rekening mee dat de terugverdientijd ongeveer op zeven jaar ligt.

### Isoleer je bedrijfspand

Goede isolering is onmisbaar als je wilt dat de warmte echt binnen je pand blijft. Dat is duurzamer en zorgt voor minder hoge stookkosten. Soms maken relatief kleine veranderingen al een groot verschil, denk bijvoorbeeld aan het dichten van kieren en gaatjes waar tocht doorheen kan komen. Verder helpt isolatieglas om zo min mogelijk warmte verloren te laten gaan.

Als je echt een flinke slag wilt slaan, kun je bijvoorbeeld dakisolatie toepassen, zodat de warmte niet meer via het dak kan ontsnappen. Daarnaast kun je de vloeren en spouwmuren laten isoleren.

### Stap over naar LED-verlichting

LED-lampen gaan gemiddeld maar liefst vijftien jaar mee en worden met minder schadelijke stoffen geproduceerd dan gloeilampen of halogeenlampen (denk bijvoorbeeld aan lood). Ze gebruiken minder energie en zorgen zo voor een lagere Energie-Index én energierekening.

### Schaf energiezuinige apparatuur aan

Vergeet ook de elektronische apparatuur in je bedrijfspand niet. Dit is dan geen onderdeel van je fysieke bedrijfspand, maar verbruikt veel energie. Controleer bij de aanschaf van nieuwe apparaten of er een EPEAT-label op zit. EPEAT staat voor Electronic Product Environmental Assessment Tool, en vertelt je of een apparaat duurzaam is.

Waak er ook voor dat medewerkers hun apparaten aan het einde van de dag echt uitzetten, in plaats van dat ze deze op stand-by laten staan. Het is zonde als honderd pc’s de hele nacht energie verbruiken.

## Hoe financier je een duurzaam bedrijfspand?

Hoewel je in alle voorbeelden uiteindelijk minder gaat betalen voor je energierekeningen, zul je eerste een investering moeten doen. Het kan dan heel fijn zijn om een zakelijke lening af te sluiten, zodat je niet op andere zaken hoeft te besparen. Bij Floryn kun je terecht voor zakelijke leningen tot € 2,5 miljoen. Je doet binnen drie minuten een online aanvraag, binnen 24 uur weet je precies wat je kunt lenen.