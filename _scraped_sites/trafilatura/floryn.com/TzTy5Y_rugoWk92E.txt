---
title: Coblo: magnetisch speelgoed met een visie
author: Redactie Floryn
url: https://www.floryn.com/klant/coblo-magnetisch-speelgoed-met-een-visie
hostname: floryn.com
description: Coblo's magnetisch speelgoed verbindt innovatiekracht met maatschappelijke betrokkenheid. Eigenaresse Elzemiek onthult het succesverhaal. Lees verder!
sitename: Floryn
date: 2023-11-23
tags: ['Bedrijfsgroei']
---
I**n een wereld vol kansen en uitdagingen, zijn er ook ondernemers die een sprong in het diepe durven te wagen. Een van die durfals is Elzemiek van Berkel. Met haar achtergrond in marketing bij grote bedrijven, voelde zij altijd al de blijvende behoefte om zelf iets te creëren en een eigen onderneming te starten. Maar zoals het vaak gaat, ontbrak het briljante idee om haar droom uit te laten komen. Dat veranderde toen ze met haar gezin in Amerika woonde. We spraken Elzemiek over haar inspirerende reis en wat haar ‘Coblo’, magnetisch speelgoed, tot een succes maakt. **

## Een wereld vol magnetisch speelplezier

Toen Elzemiek met haar gezin in Amerika woonde voor een tijd, ontdekte ze magnetisch speelgoed. Iets wat ze in Nederland niet kende, maar wat in Amerika heel populair was, en zo ook bij haar eigen kinderen. Het is niet alleen een bron van vermaak, maar ook een hulpmiddel voor educatie. Haar jongste zoon, die slechtziend is, gebruikte magnetisch speelgoed op school om de letters te voelen tijdens het leren lezen.

“Het contact met Floryn is snel en efficiënt. Hierdoor kan ik mijn bedrijf laten groeien, zelfs als ik slechts voor een korte periode extra kapitaal nodig heb.”


##### Elzemiek van Berkel, oprichter van Coblo


Van de droom naar het waarmaken ervan

Dat was het ‘aha!’ moment waar Elzemiek op had gewacht, in haar wens om ooit een eigen onderneming te starten. Met dit goede idee kon ze namelijk niet alleen kinderen aanspreken, maar ook iets goeds doen voor kinderen met beperkingen, zoals slechtziendheid. Nadat ze met haar gezin terug was verhuisd naar Nederland, waagde Elzemiek de sprong in het diepe. Ze startte Coblo, zoals veel ondernemers beginnen, in de schuur in haar achtertuin. Ze ontwikkelde haar eigen verpakking met een vriendin, bouwde zelf een website, vond een goede fabriek in China en waagde de gok om een container te bestellen. Het bleek een schot in de roos!

2022 stond in het teken van professionalisering: een nieuwe verpakking en een professionele website. Dit jaar startte het bedrijf met de uitrol naar winkels, het logistieke proces op orde brengen en het verfijnen van de marketingstrategie. Coblo is klaar om de wereld te veroveren!

## De piek tijdens de feestdagen

Het is geen geheim dat ondernemen geld kost, en dat kan soms een obstakel vormen. Elzemiek ervaart rond de feestdagen een enorme piek in haar verkopen. Niet gek natuurlijk. Het inschatten van de benodigde voorraad voor deze periode is een uitdaging, vooral omdat de vraag alsmaar groeit. Ook zijn de levertijden belangrijk tijdens het bestellen. Dit betekent dat ze al in augustus haar voorraad voor de feestdagen moet bestellen. Een flinke voorfinanciering dus. Floryn biedt hierin de flexibele financiële ondersteuning die ze nodig heeft om deze piek te overbruggen. Elzemiek vertelt: “Het contact met Floryn is snel en efficiënt. Hierdoor kan ik mijn bedrijf laten groeien, zelfs als ik slechts voor een korte periode extra kapitaal nodig heb.”

## Een toekomst vol vertrouwen

Vol vertrouwen kijkt Elzemiek naar de toekomst met Coblo. Ze wil het bedrijf laten groeien. Niet per se met personeel, maar vooral met het merk zelf. Haar visie voor het komende jaar is duidelijk: internationale uitbreiding en een grotere focus op maatschappelijke verantwoordelijkheid. Voor andere jonge ondernemers heeft deze powervrouw wat waardevolle lessen. Ze benadrukt het belang van een sterk netwerk, en dat je moet focussen op dat wat je goed kan en waar je energie van krijgt. Zoek voor al het andere goede partners en durf geld te investeren.

Coblo combineert de kracht van innovatie met maatschappelijke betrokkenheid. Dat heeft niet alleen haar droom waargemaakt, maar ook nieuwe deuren geopend voor de ontwikkeling van kinderen.

## Doe de vrijblijvende Quickscan

Het verhaal van Coblo is een van de vele succesverhalen binnen Floryn. Ben je benieuwd of je in aanmerking komt voor een financiering? Doe dan onze Quickscan. Zo kom je er binnen twee minuten achter of je in aanmerking komt voor een zakelijke financiering en welke vorm het beste bij je past.

-
### Bravinci: data en expertise als geheim voor wereldwijde groei

Bij Bravinci draait alles om het slim inzetten van data om bedrijven verder te helpen. Dit jonge, maar ambitieuze bedrijf uit de wereld van data...

-
### Kameraadschap en creativiteit: het geheim achter Cameraden

Wat begon als een hobby, groeide uit tot een toonaangevende creative agency. Dat is Cameraden! In de afgelopen jaren hebben de heren wel 55 landen...

-
### Unbound XR: van prestigeproject tot koploper in Extended Reality

Ken je dat verhaal waarin een prestigeproject uiteindelijk uitgroeit tot je grootste onderneming? Unbound XR is daar een perfect voorbeeld van! Het...


## Wil je weten wat de mogelijkheden zijn voor jouw bedrijf?

Doe dan de Quickscan en kom erachter of je in aanmerking komt.