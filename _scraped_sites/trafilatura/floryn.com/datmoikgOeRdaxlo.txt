---
title: People of Floryn: Luna, muzikaal, sportfanaat én Risk Trainee
author: Redactie Floryn
url: https://www.floryn.com/blog/people-of-floryn-luna
hostname: floryn.com
description: Meet Luna. Naast haar studie en haar rol als Trainee bij de afdeling Risk, is ze een gepassioneerd gitarist en fitness liefhebber. Get to know Luna.
sitename: Floryn
date: 2024-08-15
tags: ['Floryn']
---
**Meet Luna! Geboren in Leiden en opgegroeid in het rustige Oud-Beijerland, voelde ze al snel dat het dorpse leven niet echt bij haar paste. Na de middelbare school greep ze haar kans om te verhuizen naar Brabant en op kamers te gaan in Tilburg. Naast haar studie en haar rol als Trainee bij de afdeling Risk, is ze een gepassioneerd gitarist en fitness liefhebber. Get to know Luna.**

**Een onverwacht studie-avontuur**

Hoewel de keuze voor een studie in Rotterdam een logische keuze leek, besloot Luna het over een andere boeg te gooien. Op naar Brabant! Ze koos voor de studie International Business op de Universiteit van Tilburg. Ondanks de corona pandemie die volop in gang was toen ze ging studeren, wist Luna in Tilburg een bruisend sociaal leven op te bouwen. Tegen haar verwachtingen in, maakte ze een groot aantal internationale vrienden, onder wie veel Kroaten, Italianen en Spanjaarden. Om het nog mooier te maken: momenteel woont ze samen met haar beste vriendin, een Italiaanse, in Breda.

Haar passie voor finance werd aangewakkerd door de verhalen van haar vader, die jarenlang in het bankwezen heeft gewerkt. Zijn uitleg over aandelen en investeringen greep haar interesse en leidde uiteindelijk tot haar keuze voor een master in Finance.

De droom om in het buitenland te wonen? Die is nog steeds springlevend! Australië staat hoog op haar lijstje. Luna vertelt: “Australië lijkt me super gaaf, maar voelt ook als een verboden snoepwinkel. Als je er heen gaat, wil je er niet meer weg, en het is wel erg ver weg van familie en vrienden. Voor een aantal jaar zou het zeker een optie kunnen zijn!”

“Vanaf het begin voelde ik me goed op mijn gemak. Iedereen is heel behulpzaam, en er worden ook genoeg grapjes gemaakt!”


##### Luna

**Gitaarspelen en gezonde gewoontes**

Naast haar interesse in Finance, is ze ook nog eens mega muzikaal! Sinds haar achtste speelt ze gitaar, een passie die begon met een fascinatie voor viool. Op advies van haar vader koos ze uiteindelijk om gitaar te gaan spelen. Elke vrijdagmiddag kreeg ze les en leerde ze zowel akoestische als elektrische gitaar spelen. Haar favoriete nummer op de gitaar? Comfortably Numb van Pink Floyd!

Bij enkel muzikaal zijn blijft het niet. Zo is ze in haar vrije tijd ook veel bezig met gezondheid en fitness. Luna is vaak in de sportschool te vinden en is gefascineerd door alles wat met gezondheid te maken heeft. Zo leest ze graag over dit onderwerp, luistert naar boeiende podcasts en volgt verschillende sporten. Een bezige bij dus.

**Van trainee tot fulltime**

De rol die Luna bij Floryn vervult is die van Trainee op de afdeling. Nog wel! Ze heeft bijna haar master afgerond en kan vanaf dan fulltime mee gaan draaien binnen Floryn. Momenteel is ze drie dagen per week op kantoor en beoordeelt ze de financieringsaanvragen die binnenkomen. Zo onderzoekt ze de reden voor de aanvraag, het doel van de financiering en de achtergrond en de financiële status van het bedrijf. Dit uitgebreide analyseproces is essentieel voordat er een lening kan worden verstrekt. Het leren over de verschillende bedrijven? Mega interessant, als je het Luna vraagt!

Met de sfeer binnen het team zit het wel goed. Ze vertelt: “Vanaf het begin voelde ik me goed op mijn gemak. Iedereen is heel behulpzaam, en er worden ook genoeg grapjes gemaakt! Door deze positieve werkcultuur kan ik gefocust en efficiënt werken, wat heel belangrijk is in mijn functie.”

**'Een paar korrels zout'**

De quote die Luna typeert? Die staat al op haar Delftsblauwe tegel: “Neem het leven met een paar korrels zout, een schijfje citroen en een slokje tequila!” Dit is de perfecte samenvatting van haar levensfilosofie: neem het leven niet te serieus en maak je vooral niet druk om kleine dingen.

## Luna's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!