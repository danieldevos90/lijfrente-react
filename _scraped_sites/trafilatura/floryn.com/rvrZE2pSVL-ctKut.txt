---
title: Alles over het aanvragen van een herfinanciering
author: Redactie Floryn
url: https://www.floryn.com/blog/alles-over-een-herfinanciering
hostname: floryn.com
description: Past je huidige bedrijfsfinanciering nog wel bij je? Misschien is een herfinanciering (lening of krediet) aantrekkelijk voor je. Floryn vertelt je meer!
sitename: Floryn
date: 2021-12-07
tags: ['Zakelijke financiering']
---
Er wordt wel eens gezegd dat het gras altijd groener is aan de overkant. Dat gaat natuurlijk niet altijd op, maar soms kan het slim zijn om eens aan de overkant te kijken. Denk bijvoorbeeld aan je zakelijke financiering. Het kan geen kwaad om van tijd tot tijd te onderzoeken of er partijen zijn met andere aantrekkelijke voorwaarden. Als je zoâ€™n partij vindt, is het mogelijk om een **herfinanciering** aan te vragen of de financiering over te sluiten. Floryn vertelt je meer!

## Alles over een herfinanciering

### Herfinanciering of financiering oversluiten: wat is het?

Sommige bedrijven spreken over een herfinanciering (lening of krediet) en anderen spreken over het oversluiten van een financiering. In feite komt dit op hetzelfde neer: je gaat weg bij financier 1 en lost daar je huidige lening af met behulp van de financiering van financier 2. Je kunt onderzoeken of dit een interessante stap is wanneer je op zoek bent naar een hogere financiering of niet tevreden bent over de condities van je huidige financiering. Denk hierbij aan aflossingstermijn, tarieven of specifieke voorwaarden. Een krediet herfinancieren kan je zo helpen om je ambities waar te maken.

### Voordelen van een herfinanciering

Wat is dan het voordeel van een herfinanciering (lening of krediet)? Wanneer je een herfinanciering handig aanpakt kan het zomaar zijn dat je van de een op de andere dag een aantrekkelijke financiering voor je bedrijf hebt. Krediet herfinancieren kan gunstig zijn, omdat je financiering soms goedkoper kan, of beter past bij je behoeften. Ook hebben aanbieders verschillende voorwaarden.

### Nadelen van een herfinanciering

Soms is er sprake van een boete of vergoeding die je moet betalen wanneer je een financier eerder verlaat dan afgesproken. Dit kan natuurlijk nadelig werken. Vaak heeft dit te maken met de resterende looptijd van je rentevaste contract. Lees daarom altijd goed voor welke periode je een contract tekent en onder welke voorwaarden. Hierdoor voorkom je dat je voor verrassingen komt te staan wanneer je vroegtijdig een financier wil verlaten.

## Herfinanciering krediet bij Floryn

Het oversluiten van je financiering kan natuurlijk ook bij Floryn. Het aanvraagproces bij een herfinanciering (krediet of lening) hierbij hetzelfde als je altijd van ons gewend bent. Je start een aanvraag, laat je gegevens achter en wij helpen je graag verder. Tijdens je aanvraag van een herfinanciering kan het zijn dat wij voor het uitboeken soms een aflosnota bij de huidige financier opvragen. Op deze manier kunnen we vaststellen tegen welk tarief je afscheid kunt nemen van je huidige financier.

Meer weten over het aanvragen van een herfinanciering of wil je graag advies van een van onze medewerkers? Neem dan contact met ons op, wij staan altijd voor je klaar.