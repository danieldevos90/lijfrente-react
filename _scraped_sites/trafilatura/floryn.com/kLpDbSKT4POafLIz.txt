---
title: People of Floryn: Joris, globetrotter, hardloop-fan én Head of Compliance
author: Redactie Floryn
url: https://www.floryn.com/blog/people-of-floryn-joris
hostname: floryn.com
description: Maak kennis met Joris. Wie Joris goed kent, weet dat hij een echte wereldreiziger en avonturier is. We duiken in het leven van onze Head of Compliance.
sitename: Floryn
date: 2024-05-16
tags: ['Floryn']
---
**Maak ****kennis met Joris. Geboren en getogen in Schaijk, ontdekte Joris al op jonge leeftijd zijn passie voor sport. Voetbal, waarmee hij startte op 7-jarige leeftijd, bracht hem niet alleen het plezier van het spel, maar ook vriendschappen die tot op de dag van vandaag stand houden. We duiken in het leven van deze reislustige, sportieve Head of Compliance. **

**Van Costa Rica tot India**

Wie Joris goed kent, weet dat hij een echte wereldreiziger en avonturier is. Zijn ervaring in de horeca, waarbij hij achter de bar werkte in kroegen en discotheken, waren een goede financier voor zijn reizen over de hele wereld. Van Canada tot Costa Rica, van Tanzania tot India, Joris heeft echt al een hoop mooie plekken van de wereld mogen zien. Wat extra bijzonder was, was de 3-daagse ziplining tour in Laos. Om het nog een stukje romantischer te maken, is dat hij op die trip zijn huidige vrouw ontmoette, een Australische.

Wat begon in de boomhutten van Laos, groeide uit tot een date-periode van over de hele wereld. ‘In het midden afspreken’ betekende hier dat er tripjes werden gepland naar steden zoals Bangkok, Dubai en Singapore. Dat is nog eens daten! In 2018 maakte de inmiddels vrouw van Joris van Nederland haar thuis en nu zijn ze trotse ouders van een zoontje.

“Een professionele cultuur en veel plezier maken gaan hier samen. Zo spelen we geregeld potjes tafelvoetbal of pingpong, hebben we gezellige borrels, en werken we in de zomer in een korte broek!”


**De nodige kilometers gemaakt**

Joris is niet alleen een fervent reiziger, maar ook een liefhebber van sport. Terwijl hij meerdere keren per week druk was met voetbal, is hij ook gestart met hardlopen, met als reden om een betere conditie op te bouwen voor tijdens de wedstrijden. Dat wierp zijn vruchten af! Deze passie beoefent hij zo’n 20 jaar later nog steeds. En of dat nog niet genoeg is, is hij ook regelmatig te vinden op de tennisbaan. Echt wel fit dus, die Joris!

**'Compliance Police' bij Floryn**

Bij Floryn is Joris Head of Compliance. Een hele diverse functie als je het hem vraagt! Zo zorgt hij er niet alleen voor dat Floryn voldoet aan alle relevante wetten en regels, maar daarnaast werkt hij ook aan klant- en investeerdersrelaties en ontwikkelt hij diverse beleidsmaatregelen. Het samenbrengen van verschillende afdelingen binnen Floryn en het verzorgen van trainingen maakt zijn werk afwisselend en uitdagend.

Joris vertelt: ‘Wat het werken bij Floryn zo leuk maakt, is dat de sfeer hier altijd goed is. Een professionele cultuur en veel plezier maken gaan hier samen. Zo spelen we geregeld potjes tafelvoetbal of pingpong, hebben we gezellige borrels, en werken we in de zomer in een korte broek!’

Zijn levensmotto? "Het leven is een feest, maar je moet zelf de slingers ophangen." Een perfecte weerspiegeling van Joris' aanpak als je het ons vraagt: altijd optimistisch, altijd gedreven, en altijd klaar voor het volgende avontuur.

## Joris' collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!