---
title: Floryn neemt Nederlandse klantenportefeuille van kredietverstrekker TP24 over
author: Redactie Floryn
url: https://www.floryn.com/blog/floryn-neemt-nederlandse-klantenportefeuille-van-kredietverstrekker-tp24-over
hostname: floryn.com
description: Floryn neemt vanaf november 2024 de Nederlandse klanten van kredietverstrekker TP24 over. Lees meer!
sitename: Floryn
date: 2024-11-13
tags: ['Floryn']
---
**Floryn neemt vanaf november 2024 de Nederlandse klanten van kredietverstrekker TP24 over. Het gaat om Nederlandse bedrijven met omzetten van circa 1 tot 20 miljoen euro. De overname volgt op een strategische heroriëntatie van TP24, waarbij zij de Nederlandse markt voor mkb-financiering verlaat.**

TP24 trekt zich vanwege een strategische heroriëntatie terug uit Nederland. Voor de overname zocht TP24 een betrouwbare partner die klantgericht werkt en langdurige samenwerkingen aangaat en kwam daarbij uit bij Floryn. De overname geeft Floryn de kans om haar positie in Nederland verder te versterken en klanten van TP24 toegang te geven tot een financiering van nu, waarmee zij verder kunnen bouwen aan hun ondernemingen.

"Wij zijn verheugd om onze Nederlandse klanten over te dragen aan Floryn, waarvan wij geloven dat zij uitstekende service zullen blijven bieden," aldus Matthias Kribbel, medeoprichter en algemeen directeur van TP24. "Floryn's sterke reputatie en klantgerichte aanpak maken hen tot een ideale partner. We hebben er alle vertrouwen in dat onze Nederlandse klanten in goede handen zijn en zullen profiteren van Floryn's ervaring en visie."

“De alternatieve financieringsmarkt in Nederland is in beweging, en met de overname van de klantenportefeuille van TP24 breiden we ons aandeel verder uit”, zegt Sven van der Biezen, CEO en medeoprichter van Floryn. “Floryn blijft ook autonoom hard groeien en is winstgevend.”

De overname van TP24 is een belangrijke mijlpaal in onze reis, maar we zijn nog lang niet op onze eindbestemming. We blijven investeren in ons team, onze technologie en de relatie met onze klanten. Zo blijven we onze grenzen verleggen.

## Op zoek naar een zakelijk krediet?

Ontdek hoe een zakelijk krediet jouw bedrijf kan helpen groeien. Leer meer over de mogelijkheden, voordelen en hoe het werkt. Laat je inspireren door succesverhalen en ontdek waarvoor je een zakelijk krediet kunt inzetten.