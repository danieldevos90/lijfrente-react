---
title: Nederlands fintechbedrijf Floryn haalt een bedrag van €60 miljoen op
url: https://www.floryn.com/fintech-floryn-haalt-60-miljoen-op
hostname: floryn.com
description: Floryn, een snelgroeiend Nederlands fintechbedrijf, heeft in totaal 60 miljoen euro aan financiering opgehaald bij onder andere NIBC.
sitename: Floryn
date: 2025-01-01
---
Nederlands fintechbedrijf Floryn haalt € 60 miljoen op

Floryn, voorheen bekend onder de naam InvoiceFinance, heeft het afgelopen kwartaal meer dan 4.600 kredietaanvragen ontvangen van bedrijven, die met behulp van slimme technologie, zoals data-analyse en machine learning, razendsnel worden beoordeeld. Het fintechbedrijf kijkt daarbij met artificial intelligence onder meer naar bankafschriften en andere datapunten, waarmee niet alleen snellere, maar ook betere risicoanalyses kunnen worden gemaakt.

‘Floryn heeft in korte tijd een sterke positie opgebouwd als alternatief voor de banken in het segment tot € 2,5 miljoen krediet, waarbij een goede klantervaring en service een belangrijke rol hebben gespeeld’, zegt Sven van der Biezen, CEO van Floryn. ‘Deze financiering geeft ons de mogelijkheid om meer mkb’ers te helpen met het realiseren van hun ambities en verdere groei.’

De nieuwe senior debt financiering is beschikbaar gesteld door NIBC, dat naast Floryn met meerdere toonaangevende fintechs zoals Oaknorth, Iwoca en Ebury samenwerkt en daarmee inspeelt op de toenemende vraag naar financiering van midden- en kleinbedrijven door alternatieve spelers in de markt.

‘NIBC zoekt voortdurend naar mogelijkheden om een relatie aan te gaan met fintechbedrijven die een onderscheidende bijdrage leveren aan het financiële ecosysteem’, zegt Jeroen Conijn, hoofd FinTech and Structured Finance van NIBC. ‘We zijn dan ook erg blij met de komst van Floryn als klant, een innovatieve partij die goed aansluit bij de kernwaarden van NIBC op het gebied van ondernemerschap. Zij hebben ons overtuigd met hun door technologie gedreven aanpak.’

Floryn verwacht met de nieuwe financiering de norm te blijven zetten in online krediet voor het mkb en volgend jaar te verdrievoudigen.

In 2 minuten aangevraagd, binnen 24 uur geregeld

Go for it.

Bel 073 851 15 45 of gebruik de chat.

Ontvang wekelijks nieuwe inzichten voor de ondernemer van nu.