---
title: Rechtsvormen en een zakelijke lening: dit moet je weten
author: Redactie Floryn
url: https://www.floryn.com/blog/rechtsvormen-en-een-zakelijke-lening
hostname: floryn.com
description: Veel ondernemers vragen zich af of ze met hun rechtsvorm wel in aanmerking komen voor een zakelijke lening van nu. Floryn neemt je mee!
sitename: Floryn
date: 2022-01-19
tags: ['Zakelijke financiering']
---
#### In het kort:

-
De rechtsvorm van jouw bedrijf heeft geen invloed op je lening, maar eenmanszaken en VOF's kunnen extra eisen krijgen.

-
Een BV biedt fiscale voordelen en beperkte aansprakelijkheid bij een winst boven € 100.000.

-
Een lening aanvragen kan eenvoudig online, we hebben enkel een KvK-inschrijving en minimaal zes maanden bankafschriften nodig.


Veel ondernemers vragen zich af of ze met hun rechtsvorm wel in aanmerking komen voor een zakelijke financiering. Maakt het uit of je bijvoorbeeld een besloten vennootschap (bv) of eenmanszaak hebt?

## Kom ik met mijn bedrijf in aanmerking?

Het antwoord op deze vraag is eigenlijk heel simpel: in de basis maakt het voor jouw financierder niet uit welke rechtsvorm je hebt. Je kunt dan ook met iedere variant een zakelijke lening aanvragen. Je kunt ook niet per se meer of minder lenen wanneer je bijvoorbeeld een bv hebt, dan wanneer je een eenmanszaak hebt.

Let goed op: sommige financiers stellen wel extra eisen aan de aanvragen van ondernemers met een eenmanszaak of VOF. Er wordt dan getoetst wat voor BKR-registratie je hebt. Dat hoeft niet direct een probleem te zijn. Elke persoonlijke lening van minstens € 250 die minimaal één maand loopt, wordt namelijk geregistreerd. Dat geldt ook voor elk zakelijk krediet van meer dan € 1.000 waarvoor je persoonlijk aansprakelijk bent.

Bij een positieve registratie zijn er geen bijzonderheden rondom deze lening, zoals een betaalachterstand. Een negatieve registratie kan erop duiden dat je niet altijd op tijd betaald hebt.

Lees hier meer over de gevolgen van een BKR-registratie voor ondernemers.

## Eenmanszaak niet altijd gunstig bij groei

Heb jij een eenmanszaak, en heb je een zakelijke financiering nodig omdat je flink gaat groeien? Dat is het slim om nog eens kritisch te kijken naar je rechtsvorm. Een besloten vennootschap (bv) is vanaf een winst van ongeveer € 100.000 vaak fiscaal voordeliger. Je betaalt dan dus minder belasting.

Een ander belangrijk voordeel van de bv is dat je als aandeelhouder alleen aansprakelijk bent voor het vermogen binnen je bedrijf. Je privévermogen valt hier dus buiten. We noemen dit ook wel beperkte aansprakelijkheid. Let op: je kunt wèl privé aansprakelijk worden gesteld wanneer er sprake is van onbehoorlijk bestuur.

Houd er wel rekening mee dat je bij een bv hoogstwaarschijnlijk directeur-grootaandeelhouder wordt. Dat betekent dat je jezelf verplicht minimaal het gebruikelijk loon van van € 48.000 per jaar moet uitkeren (bedrag in 2022). Wist je dat je kunt overstappen van een eenmanszaak naar een bv? Vraag je boekhouder of accountant naar de mogelijkheden.

## Wat zijn de criteria voor een bedrijfslening bij Floryn?

Wanneer je bij Floryn geld nodig hebt voor werkkapitaal, een financiering nodig om uit te breiden of wil je een bedrijfsovername doen, dan doe je dat meestal volledig online. Over je aanvraag doe je gemiddeld maar twee minuten. Wil je maximaal € 150.000 lenen? Dan hebben we aan je bankafschriften van de afgelopen zes maanden genoeg. Als je meer wilt lenen, moet je ook een recente kolommenbalans en je debiteuren- en crediteurenlijst aanleveren.

Tijdens het aanmeldingsproces zijn er een aantal dingen waar wij naar kijken. Zo moet je een inschrijving bij de Kamer van Koophandel hebben en minstens zes maanden bestaan. Het is dus niet mogelijk om nog voor je officieel begonnen bent een lening aan te vragen.

## Op zoek naar een zakelijke financiering?

Ontdek hoe een zakelijke financiering jouw bedrijf kan helpen groeien. Lees meer over de mogelijkheden, de voordelen en hoe het werkt. Laat je inspireren door succesverhalen en ontdek waarvoor je een zakelijke financiering kunt inzetten.