---
title: Samenwerking Payt en Floryn biedt ondernemers geïntegreerde financieringsoplossing
author: Redactie Floryn
url: https://www.floryn.com/blog/samenwerking-payt-floryn-biedt-ondernemers-geïntegreerde-financieringsoplossing
hostname: floryn.com
description: Payt, het grootste online debiteurenbeheer platform gaat samenwerken met Floryn. Samen bieden ze een geïntegreerde financieringsoplossing voor ondernemers.
sitename: Floryn
date: 2021-10-14
tags: ['Technology']
---
Eenvoudig toegang tot werkkapitaal via digitaal debiteurenbeheer platform.

18 december 2019 - Payt, het grootste platform voor online debiteurenbeheer in ons land, gaat samenwerken met Floryn, een snelgroeiend bedrijf op het gebied van zakelijke kredieten. Dat biedt ondernemers één centraal overzicht van hun debiteuren van waaruit ze bovendien snel en eenvoudig een financiering kunnen aanvragen.

Uit onderzoek van de KvK blijkt dat ondernemers voornamelijk wakker liggen van de financiële situatie van hun bedrijf. Daarbij komt kijken dat veel MKB’ers tegen lange betaaltermijnen aanlopen, wat bij veel ondernemers zorgt voor een tekort aan werkkapitaal.

### Grip op werkkapitaal

Floryn en Payt vinden elkaar in innovatie en zetten hun gezamenlijke kracht in om ondernemers te helpen hun werkkapitaalpositie te verbeteren. Het digitale debiteurenbeheer platform van Payt biedt ondernemers de mogelijkheid om controle te houden op en inzicht te krijgen in het betaalgedrag van hun klanten. Zo weten ondernemers welke facturen nog niet betaald zijn en hoeveel werkkapitaal nog vast zit. Ook verzorgt Payt het gehele traject van herinnering tot aan incasso, waarbij de ondernemer de regie zelf behoudt.

### Eenvoudig en snel

De samenwerking van Floryn en Payt biedt ondernemers een eenvoudige oplossing voor het managen van de financiën van hun bedrijf. Gebruikers hebben nu niet alleen inzicht in de status van hun debiteuren, maar kunnen ook direct een financiering bij Floryn aanvragen.

“Veel van onze klanten zijn vroeg of laat op zoek naar een financiering. Om lange betaaltermijnen te overbruggen, maar ook om te investeren in groei. We merken dat veel ondernemers het toch moeilijk vinden om de geschikte financiering te vinden. Samen met Floryn willen we hen zo een stap verder helpen”, vertelt Sander Kamstra, directeur van Payt.

"Payt helpt al vele klanten van Floryn en staat bekend als klantvriendelijk en betrouwbaar, en is net zoals wij technologie gedreven”, zegt Sven van der Biezen, CEO en medeoprichter van Floryn. “Bovendien delen we dezelfde missie: zoveel mogelijk bedrijven helpen bij het realiseren van hun ambities en verdere groei.”

### Over Floryn

Floryn is een fintech bedrijf waar ondernemers uit het midden- en kleinbedrijf terecht kunnen voor een zakelijk krediet en bedrijfslening tot 2 miljoen euro, met de beste service en klantervaring. Floryn is opgericht in 2016 en kreeg in 2017 een kapitaalinjectie van 6 miljoen euro van onder meer Peak Capital en Kalo Bagijn, mede-oprichter van BinckBank en Brand New Day. Bij het bedrijf, dat is gevestigd in de Jheronimus Academy of Data Science (JADS) in Den Bosch, werken 50 mensen.

### Over Payt

Het Groningse Payt is het grootste debiteurenbeheer platform van Nederland. Het bedrijf heeft inmiddels meer dan 13.000 klanten en int in 2019 al meer dan 10 miljard euro aan facturen voor klanten. Sinds 2017 is Payt sponsor van FC Groningen en het bedrijf stond de afgelopen 2 jaar in de Fast50-lijst van Deloitte.