---
title: 5 tips voor vitale medewerkers - Floryn
author: Redactie Floryn
url: https://www.floryn.com/blog/5-tips-om-vitaliteit-op-de-werkvloer-te-stimuleren
hostname: floryn.com
description: Vitale medewerkers helpen jouw onderneming nog harder te groeien. Investeer je zakelijke krediet in vitaliteit en voorkom verzuim! Floryn geeft je tips.
sitename: Floryn
date: 2021-10-14
tags: ['Personeel']
---
**Vitale medewerkers zorgen voor een gezonde organisatie. Ze bruisen van energie en inspiratie en zetten graag een stapje extra. Maar hoe stimuleer je vitaliteit als werkgever? Floryn geeft je vijf tips! **

**Wat is vitaliteit?**

Vitaliteit is de gezonde geestelijke en lichamelijk gesteldheid van iemand. Het gaat over het bruisen van energie, je sterk en fit voelen en het beschikken over een grote mentale veerkracht. Er zijn verschillende factoren die vitaliteit negatief kunnen beïnvloeden. Denk hierbij aan stress, ongezonde leefstijl of gezondheidsproblemen.

**Waarom investeren in vitaliteit? **

Door de vitaliteit van jouw medewerkers te stimuleren, stimuleer je dat ze op de lange termijn een positieve bijdrage blijven leveren. Want, zoals gezegd, vitale medewerkers dragen bij aan een gezonde organisatie. Ze blijken meer bevlogen binnen een bedrijf. Als werkgever ben je financieel verantwoordelijk voor de kosten van verzuim van je medewerkers. Mede daardoor is het belangrijker dan ooit dat medewerkers gezond en vitaal blijven! Werken aan vitaliteit is als een topsport: je moet erin blijven investeren, want zodra je er mee stopt zakt het in. Het vraagt doorlopend aandacht en discipline op de werkvloer.

**Hoe stimuleer je vitaliteit als werkgever?**

### 1. Een leefstijl die bij je past

Hoe medewerkers aan hun vitaliteit willen werken is natuurlijk persoonlijk. De ene medewerker wil graag meer investeren in beweging en mindfulness, waar de ander zichzelf graag traint in het aangeven van zijn grenzen of burn-out preventie. Beide zorgen voor een gezonde werksituatie voor de medewerker. Benader vitaliteit bedrijfsbreed en laat zien dat je dit als organisatie belangrijk vindt. Laat het wel bij de medewerker zelf om te bepalen op welke manier hij of zij hieraan wil werken.

### 2. Ruimte voor input en ideeën

Werken aan je vitaliteit gaat uiteraard gepaard met een intrinsieke motivatie. Zoek binnen je organisatie waar deze motivatie in zit en laat ruimte voor input en ideeën. Oppert iemand om maandelijks een sportief evenement te organiseren? Leuk! Een wekelijkse yoga sessie om de dag ontspannen te beginnen? *Say yes*! Je zult zien dat medewerkers elkaar inspireren in deze activiteiten. Medewerkers voelen zich op zulke momenten gewaardeerd en gezien. Het zorgt voor trots en meer energie.

### 3. Goed voorbeeld doet volgen

Als ondernemer heb je een voorbeeldfunctie en we weten allemaal dat een goed voorbeeld doet volgen. Doe zelf mee met vitaliteit activiteiten of initieer eens een training of workshop. Daarnaast kun je als organisatie ook eens nadenken over een fietsplan in plaats van een leaseauto. Of denk eens aan het aanbieden van een gezonde lunch en/of tussendoortjes. Er zijn voldoende opties om via de werkkostenregeling deze voorwaarden met belastingvoordeel aan de medewerkers aan te bieden.

### 4. Even niets doen, ook dat is werken!

Balans tussen werken en ontspanning is de sleutel tot succes. Een stuk door kantoor wandelen, koffie halen en een praatje maken met een collega, ook dat is werken. Of misschien is er wel een mogelijkheid om buiten een rondje te wandelen. Pak die ontspanning en gun jouw medewerkers dit ook. Samen wandelen is goed voor de teamspirit, maar ook zeker voor hun gemoedstoestand.

### 5. Bureaustoel aan de kant

Zitten is het nieuwe roken, dat is niemand onbekend. Een lange tijd achter een bureau zitten is schadelijk voor de gezondheid. Investeer daarom in verstelbare bureaus waar medewerkers achter kunnen staan. Of kijk eens naar een ergonomische zitbal om een actievere houding te stimuleren.

Genoeg mogelijkheden om de beste versie van jouw medewerkers naar boven te halen door te investeren in vitaliteit op de werkvloer.