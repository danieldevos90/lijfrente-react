---
title: Zo maak jij in 5 stappen het beste jaarplan voor 2022
author: Redactie Floryn
url: https://www.floryn.com/blog/5-stappen-het-beste-jaarplan-voor-2022
hostname: floryn.com
description: Het is tijd om met een frisse blik vooruit te kijken nog het komende jaar. Met deze vijf simpele stappen maak jij een strak jaarplan voor 2022!
sitename: Floryn
date: 2021-11-30
tags: ['Tips & tricks']
---
Was 2021 voor jou een topjaar, of heb je wel eens betere periodes gekend? Wat voor jaar je ook hebt gehad, het is tijd om met een frisse blik vooruit te kijken. Met deze vijf simpele stappen maak jij een strak jaarplan voor 2022

## Stap 1: Zet een stip op de horizon

Elk goed plan begint met een visie. Weet je eigenlijk niet zo goed waar je naartoe wilt met je bedrijf? Dan is het slim om te gaan brainstormen. Dat kan alleen, maar ook bijvoorbeeld met je aandeelhouders, management team, een paar betrokken medewerkers of zelfs je partner. Zet alles wat in je opkomt op papier, tot je een helder beeld krijgt van de mogelijkheden.

Slaap er een nachtje over, reken de consequenties van verschillende keuzes door en bepaal dan je nieuwe strategie. Zet zo een duidelijke stip op de horizon, met een doel waar je het komende jaar aan kunt werken. Wil je bijvoorbeeld graag verdubbelen in omzet, tien nieuwe medewerkers aannemen of de eerste stap naar het buitenland zetten?

## Stap 2: Bepaal je gewenste resultaat

Een belangrijk kenmerk van een jaarplan is dat je niet alleen plannen uitwerkt, maar ook prognoses maakt. Wat zijn de gewenste (financiële) resultaten? Dit bepaal je op basis van je kengetallen van de afgelopen jaren, in combinatie met cijfers over de markt. Uiteraard is het slim om in deze stap een boekhouder of accountant aan te haken.

## Stap 3: Je doelen financieren

Laten we eerlijk zijn, veel plannen kosten nu eenmaal geld. Geld dat je eigenlijk hard nodig hebt om je bedrijf draaiende te houden. Gelukkig zijn er verschillende manieren om aan bedrijfsfinanciering te komen. Zo kun je aankloppen bij de bank, of een private investor. Dat kan alleen lang duren, en bij de laatste variant raak je vaak aandelen kwijt. Een slimmere optie is een zakelijke lening of krediet bij een partij als Floryn. Je weet dan binnen 24 uur precies hoeveel je kunt lenen en hebt het bedrag razendsnel op je rekening.

## Stap 4: Maak een heldere planning

Als je eenmaal precies weet wat je wilt doen komend jaar, kun je dit grotere doel opdelen in kleine, behapbare stappen. Denk bijvoorbeeld aan doelen per kwartaal en per maand. Blijf hierin flexibel, zo kun je regelmatig bijsturen wanneer dat nodig is. Bijvoorbeeld wanneer er ineens een pandemie uitbreekt, om maar iets te noemen.

Een goede manier om je doelen per kwartaal en per maand te formuleren, is door middel van de SMART-methode. SMART staat voor:

- Specifiek
- Meetbaar
- Acceptabel
- Realistisch
- Tijdsgebonden

Zorg ervoor dat elk doel dat je opstelt aan deze vijf criteria voldoet. In plaats van “Meer medewerkers aannemen”, formuleer je dan het volgende doel: “In de maand mei 2 nieuwe medewerkers voor de salesafdeling aannemen.”

## Stap 5: Zorg voor voldoende draagvlak

Een jaarplan heeft alleen effect als de hele organisatie ècht bereid is te werken aan de nieuwe plannen. Maar hoe zorg je ervoor dat alle neuzen dezelfde kant op staan? De beste manier om dit te doen, is door medewerkers regelmatig te betrekken bij beslissingen. Geef niet alleen uitleg, maar geef ze ook de kans om ideeën aan te dragen.

Het gebruik van Key Performance Indicators (KPI’s) kan ook helpen om draagvlak te creëren. Dit zijn helder meetbare factoren die bijdragen aan je doelen. Hiermee kunnen je mensen in één oogopslag kunnen zien of ze goed op weg zijn in het bereiken van de bedrijfsdoelen.