---
title: People of Floryn: Reinier, kroegtijger, hockey-kampioen én Accountmanager New Business
author: Redactie Floryn
url: https://www.floryn.com/blog/people-of-floryn-reinier
hostname: floryn.com
description: Meet Reinier. De bourgondische Brabander met een passie voor hockey en horeca. Reis mee door zijn avonturen binnen en buiten Floryn!
sitename: Floryn
date: 2024-07-11
tags: ['Floryn']
---
**Meet ****Reinier! ****Geboren en ‘getogen’ in het bourgondische Den Bosch, en heeft zijn wortels diep in de Brabantse gezelligheid. Hier is Reinier de gezelligheid zelve. In zijn vrije tijd is hij vaak te vinden op het hockeyveld of drinkt hij een borreltje in de kroeg. Zijn woordgrappen? Die heeft hij altijd paraat! Hem praat je niet zomaar onder de tafel. We duiken in zijn wereld binnen en buiten Floryn. **

**Hockey en horeca, twee van zijn hobby's**

Al sinds zijn vijfde jaar is Reinier te vinden op het hockeyveld in Den Bosch, en met succes! Dit jaar heeft hij met zijn team een knappe prestatie neergezet door kampioen te worden en te promoveren naar de overgangsklasse. Een duidelijke overwinning van 9-0 maakte de beste uit hun competitie. Een perfecte reden voor een goed feestje op de club.

Naast zijn sportieve successen heeft Reinier ook flink aan de weg getimmerd in de horeca. Zo begon hij bij het Keershuys, waarna hij uiteindelijk bij De Reinders terechtkwam. De kroeg waar hij nog altijd graag te vinden is. 5,5 jaar lang werkte hij hier, en het werd al snel duidelijk waarom hij deze plek zo waardeert. "Werken bij Reinders is hard werken, maar het is zo leuk. Je staat met je vrienden achter de bar, en je andere vrienden vind je aan de andere kant, wanneer ze een biertje komen drinken. Dan heb je een super avond," vertelt hij.

“Een leuk team hebben waar je een goede klik mee hebt is super belangrijk. Dit draagt bij aan de goede sfeer en de sterke prestaties van het team, en maakt het werken op kantoor super leuk.”


**Van Miami tot Knokke**

Naast zijn drukke werk- en sportleven, maakt Reinier ook tijd vrij voor de nodige tripjes naar het buitenland. Vorig jaar genoot hij van een heerlijke vakantie naar New York met zijn vriendin, en dit jaar nog van een avontuurlijke trip naar Miami met vrienden. Deze zomer staan er alweer nieuwe avonturen op de planning! Twee weken Sardinië met zijn vriendin en een weekendje Knokke als afsluiter, om daarna nog heel even door te pakken op het lekkere weer en het genieten aan de kust. Ook het jaarlijkse vader-zoon uitje naar het strand mag niet ontbreken.

**De kracht van een goed team binnen Floryn**

Na zijn studie Bedrijfskunde aan Avans Hogeschool, is Reinier sinds iets meer dan een half jaar werkzaam bij Floryn als Accountmanager New Business in het Sales Team. Hier is hij dagelijks druk bezig met het behandelen van aanvragen van nieuwe klanten, en fungeert hij als het eerste aanspreekpunt bij vragen. Zo benadrukt hij onder andere het belang van persoonlijk contact: "Het is belangrijk om de behoefte van de klant te snappen, zodat je een zo goed mogelijke financiering kunt bieden en kunt meedenken met de klant."

De sfeer binnen het team bij Floryn speelt volgens Reinier een grote rol in het succes van het bedrijf. En laat het met die sfeer binnen het bedrijf nu super goed zitten! Hij vertelt: "We lijken best op elkaar, ook qua gedachtes en levensstijl, en dat schept echt een goede band. Een leuk team hebben waar je een goede klik mee hebt is super belangrijk. Dit draagt bij aan de goede sfeer en de sterke prestaties van het team, en maakt het werken op kantoor super leuk.”

**Hakuna Matata**

Als je kijkt naar de potentie binnen Floryn, dan zit dat volgens Reinier wel goed. Met een sterke technische achtergrond en goed samenwerkende teams, gelooft hij in de toekomst van Floryn. "Bij Floryn sta ik compleet achter onze financieringen en werk ik fijn op de manier zoals we dat hier doen. Hoe mooi is het dan dat jij die klanten kunt helpen met het waarmaken van hun ambities."

Voor Reinier is de balans tussen hard werken en genieten van het leven heel belangrijk. Welke quote op zijn Delftsblauwe tegel dat perfect samenvat? ‘No stress, Hakuna Matata'!

## Reinier's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!