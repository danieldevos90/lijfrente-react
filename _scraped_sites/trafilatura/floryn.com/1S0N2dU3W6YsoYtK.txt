---
title: Marie-Stella-Maris bouwt een gezond bedrijf met sociale impact
author: Redactie Floryn
url: https://www.floryn.com/klant/een-gezond-bedrijf-bouwen-met-sociale-impact
hostname: floryn.com
description: Marie-Stella-Maris: een merk met impact! Josha Jansen, Impact/Marketing Director, vertelt over de groei die ze doormaakte, de foundation en brandstores.
sitename: Floryn
date: 2022-08-04
tags: ['Bedrijfsgroei']
---
Marie-Stella-Maris: een merk met impact! Opgericht om schoon drinkwater over de hele wereld beschikbaar te maken. Josha Jansen, Impact en Marketing Director, vertelt over de groei die het bedrijf doormaakte, de foundation en hun brandstores.

**Marie-Stella-Maris: een merk met impact! De oprichter van Marie-Stella-Maris werd getriggerd door een oproep van de Verenigde Naties waarin ze opriepen tot actie: “Wij gaan ervoor zorgen dat er meer schoon drinkwater komt in derde wereldlanden, maar wat ga jij als ondernemer doen?” Dit was het begin van Marie-Stella-Maris. **

We spreken met Josha Jansen, Impact en Marketing Director bij Marie-Stella-Maris. Van jongs af aan wilde Josha mensen helpen en heeft ze een passie voor beeld, esthetiek en kunst. Haar rol binnen het bedrijf geeft Josha de perfecte combinatie van werkzaamheden. “We willen met Marie-Stella-Maris prachtig design afleveren en duurzame producten. Daarbij dragen we ook nog bij aan het leven van anderen. Het is voor mij de perfecte match! Dát is de reden dat ik hier al 10 jaar werkzaam ben.”

“De charme van Marie-Stella-Maris is een kwalitatief mooi en goed product, waarmee je ook nog bijdraagt aan de maatschappij.”


**Josha Jansen**

## Een vertaalslag van de missie

Het bedrijf is in 2011 opgericht met het idee om een mooi merk te bouwen, maar vooral om sociale impact te maken en schoon drinkwater beschikbaar te maken. Marie-Stella-Maris begon met de verkoop van drinkwater in verschillende supermarkten. “Al snel kwamen we erachter dat je merk bouwen niet ideaal is via dit kanaal. We moesten het over een andere boeg gooien om de impact te maken die we voor ogen hadden. We kozen ervoor om ons te gaan richten op hospitality: binnen no-time waren we te vinden bij verschillende hotels, restaurants en overige horeca gelegenheden.” vertelt Josha.

“We kregen meer bekendheid door deze keuze, maar we misten de connectie met de consument. De consument maakt uiteindelijk de bewuste keuze voor een product en bijbehorende sociale impact. Doordat hygiëne essentieel is bij het realiseren van de missie naar schoon drinkwater, was de keuze voor een care lijn snel gemaakt.”

## Zorg voor anderen, op een unieke wijze

“Via de Marie-Stella-Maris Foundation en met ons assortiment zorgen we voor anderen. Wij zijn actief betrokken bij de projecten die gerealiseerd worden. Niet inhoudelijk, maar wij bieden wel financiële middelen en kritische blik voor de lokale partij die de uitvoering doet. Zo denken we mee met marketing uitingen. We helpen de lokale partij hierin ook groeien!” vertelt Josha enthousiast. De charme van Marie-Stella-Maris is een kwalitatief mooi en goed product, waarmee je ook nog bijdraagt aan de maatschappij. Het is vooral de combinatie die consumenten aantrekt. Het bedrijf besteed veel aandacht aan het vinden van unieke geuren en het designen van een hoogwaardig product.

“Dankzij de financiering van Floryn was het mogelijk een tweede brandstore te openen.”


**Josha Jansen**

## Een gezond en duurzaam bedrijf

In 2019 zijn er investeerders ingestapt met het doel om Marie-Stella-Maris internationaal uit te bouwen en op de kaart te zetten. Hierbij kwam ook een groeiende werkkapitaal behoefte kijken. “Zodoende zijn we in 2020 bij Floryn terecht gekomen. Met Floryn als financier konden wij deze grootse plannen realiseren. We kregen de mogelijkheid om grotere inkooporders te plaatsen en hierdoor onze marge op producten te verbeteren. Daarnaast hebben we in 2021 ook een nieuwe brandstore in Amsterdam kunnen openen om Marie-Stella-Maris nog groter op de kaart te zetten.”

Vooral de flexibiliteit van de financiering maakte dat Floryn de perfecte keuze was voor Marie-Stella-Maris. “Daarnaast hebben ze een kundig en vriendelijk team die altijd meedenkt. De hoogte van de financiering groeit mee met de omzetgroei van Marie-Stella-Maris. Op deze manier kunnen we sneller inspelen op kansen.”

## Internationaal ondernemerschap

“We willen op een gezonde manier doorgroeien en kwaliteit blijven leveren. Hierbij blijven we impact maken op sociaal vlak, maar willen we in de toekomst ook het refill-gedrag van de consument normaliseren op internationaal niveau. Hierbij is de Benelux als eerste aan de beurt en kijken we daarna verder naar onze mogelijkheden.”

“Houd altijd ruimte voor kansen om op in te spelen!”


**Josha Jansen**

Het advies van Josha voor andere ondernemers: “Houd je doel voor ogen en ga mee met de tijd! Zo kijken we nu steeds meer naar de environmental impact van Marie-Stella-Maris. Iets wat in 2011 op de achtergrond speelde, maar nu een veel belangrijkere rol speelt bij de keuzes die we maken. Daarnaast vind ik het altijd goed om ruimte te behouden voor kansen. Wij zijn bijvoorbeeld tijdens de pandemie met het team op elektrische bakfietsen gestapt om pakketten thuis te bezorgen en refills aan de deur verzorgen in plaats van in de winkel. Een grote kans en die we niet konden laten liggen!”

-
+1 brandstore
-
+40% omzetgroei
-
+4 FTE's

## Lees meer succesverhalen van groeiende ondernemers

-
### Bravinci: data en expertise als geheim voor wereldwijde groei

Bij Bravinci draait alles om het slim inzetten van data om bedrijven verder te helpen. Dit jonge, maar ambitieuze bedrijf uit de wereld van data...

-
### Kameraadschap en creativiteit: het geheim achter Cameraden

Wat begon als een hobby, groeide uit tot een toonaangevende creative agency. Dat is Cameraden! In de afgelopen jaren hebben de heren wel 55 landen...

-
### Unbound XR: van prestigeproject tot koploper in Extended Reality

Ken je dat verhaal waarin een prestigeproject uiteindelijk uitgroeit tot je grootste onderneming? Unbound XR is daar een perfect voorbeeld van! Het...