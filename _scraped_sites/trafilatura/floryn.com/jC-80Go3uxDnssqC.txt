---
title: 6 tips om goed personeel te vinden
author: Redactie Floryn
url: https://www.floryn.com/blog/6-tips-personeel-vinden
hostname: floryn.com
description: Vind je het lastig om goed personeel aan te trekken? Veel MKB'ers hebben dit probleem. Met deze 6 tips willen werknemers zo bij jou aan de slag!
sitename: Floryn
date: 2021-10-14
tags: ['Tips & tricks']
---
Je wil graag verder met je bedrijf. Groeien, nieuwe markten aanboren of doorontwikkelen. Maar om al jouw mooie toekomstplannen waar te maken, heb je goed personeel nodig.

En juist dat is steeds lastiger, nu werknemers het vaak voor het kiezen hebben en MKB’ers meer moeite hebben om zich als werkgever te onderscheiden. Wat kun jij eraan doen om je te onderscheiden en gezien te worden als aantrekkelijke werkgever? Wij geven je 6 tips.

## 1. Ontwikkel een sterke missie en visie

Goed personeel bindt zich niet zomaar aan een bedrijf. Mensen werken graag aan een hoger doel. Het is daarom belangrijk om een sterke missie en visie te ontwikkelen. Een plan voor de toekomst, een stip op de horizon. Deze kun je aanhalen in de gesprekken die je met sollicitanten voert. Ook al heeft de sollicitant misschien nog niet veel affiniteit met het product, als het bijdraagt aan een hoger doel of een sterke visie, kan het ineens heel interessant worden. Het zorgt voor een wow-gevoel en zet aan tot samenwerking. Het betrekken van je werknemers bij de missie, visie en de doelen van je onderneming, is dan ook een manier waarop jij je als werkgever goed kunt onderscheiden van grotere bedrijven.

## 2. Goede werk-privé balans

Uit onderzoek van Intermediair (2018) blijkt dat werknemers het belangrijk vinden om een goede werk-privé balans te hebben, naast genoeg uitdaging en prettige collega’s. Speel hierop in door flexibele werktijden te hanteren, thuiswerken te motiveren en je medewerkers vrij te laten in het indelen van hun werk. Als werkgever heb je hier ook voordeel van: een goede werk-privé balans zorgt voor gezondere en gelukkigere werknemers.

## 3. Kennismaken in plaats van solliciteren

Doordat werknemers nu zoveel keuze hebben, is het achterhaald om ze te laten solliciteren op een manier zoals dat vroeger ging. Zie het meer als een kennismaking met elkaar, waarbij je nagaat of jullie bij elkaar passen. Geen interview waar je vragen afvuurt, maar echt een gesprek. Op deze manier wordt het gesprek ook wat luchtiger en voelen beide partijen zich meer op hun gemak. Het kan helpen om samen te gaan lunchen of in een koffietentje iets te drinken.

## 4. Neem stagiaires of trainees aan

Je leert je nieuwe werknemer eigenlijk pas echt kennen als hij een tijdje aan de slag is binnen jouw bedrijf. Klopt het beeld wat jij van hem had bij de sollicitatie met de werkelijkheid? Een goedkope manier om aan goed personeel te komen, is het aannemen van trainees of stagiaires die in het laatste jaar van hun opleiding zitten. De stagiair ontwikkelt zich en ontdekt waar hij goed in is binnen jouw bedrijf en jij ontdekt tegelijk of dit de persoon is die je nodig hebt. Zo kun je samen groeien.

## 5. Wees eerlijk in je vacatures

Als er één ding vervelend is bij het vinden van een nieuwe baan, zijn de oneindige vacatures die teveel op elkaar lijken. Je moet altijd een ‘duizendpoot’ zijn, een ‘teamplayer’. Altijd weer hetzelfde. Wat een verademing is het dan als jouw vacature gewoon zegt waar het op staat! Wees daarom helder en geef duidelijk om welke taken het gaat en maak het niet mooier dan het is.

## 6. Jong talent wil zich ontwikkelen

Wil je jong talent aantrekken en behouden? Dan is het belangrijk dat je de ontwikkeling van je werknemers serieus neemt. Het gaat daarbij om meer dan een eenmalige cursus, juist het constant blijven ontwikkelen is belangrijk. Bedrijven die dit serieus nemen en hun personeel hierin actief ondersteunen, doen het beter bij jong talent. Speel in op wat je medewerkers interessant vinden. De ene ontwikkelt zich graag via een digitale platform met trainingen, terwijl de ander liever vakgenoten ontmoet op een beurs.

Veel succes met het vinden van personeel. Hopelijk helpt het je bedrijf om nog meer te groeien. Ben je naast personeel, ook op zoek naar een financiering van je groei? We delen 3 manieren met je om groei te financieren zonder bank.