---
title: Financieel Dashboard voor partners: verlengstuk van de samenwerking
author: Redactie Floryn
url: https://www.floryn.com/blog/financieel-dashboard-voor-partners
hostname: floryn.com
description: Monique Jongen van Funding Options vertelt over haar ervaring met het Financieel Dashboard voor partners van Floryn.
sitename: Floryn
date: 2024-08-05
tags: ['Partners']
---
**Floryn werkt graag samen met andere financiële dienstverleners. Inmiddels zijn er al meer dan 500 partners bij ons aangesloten en samen willen wij de beste oplossing en service bieden aan ondernemers. Om nog meer toegevoegde waarde te bieden aan onze samenwerking introduceert Floryn het Financieel Dashboard voor Partners. Monique Jongen van Funding Options was een van de early adapters en deelt haar eerste ervaring. **

## Een marktplaats voor financieringen

Funding Options is een internationale marktplaats voor financieringen. Ze bieden een platform waar ondernemers terecht kunnen om inzicht te krijgen in de mogelijkheden rondom een zakelijke financiering. Er zijn op dit moment 35 kredietverstrekkers aangesloten bij Funding Options, waardoor zij een breed spectrum aan alternatieve financieringen kunnen aanbieden.

Monique Jongen, Senior Business Finance Specialist, opereert sinds 2018 voor de Nederlandse tak van het van origine Engelse bedrijf. Na enkele jaren in Londen gehuisvest te zijn is ze sinds kort weer terug op Nederlandse bodem. Funding Options streeft steeds meer naar intensievere samenwerkingen met partners en integratie van werkzaamheden. Monique Jongen vertelt: “Door intensief samen te werken en gebruik te maken van elkaars expertise versterk je elkaar. Dit versterkt de relatie én de dienstverlening.”


"Het is voor ons van groot belang om goed en overzichtelijk inzicht te hebben in de financiële situatie van een onderneming."


Introductie van het Financieel Dashboard

Onlangs heeft Floryn het Financieel Dashboard geïntroduceerd aan huidige partners. “Deze aanvullende service is erg positief ontvangen tijdens de introductie. Het is interessant om te zien hoe jullie conclusies verbinden aan de data, daarin blijft Floryn echt een expert. Het is voor ons fijn om meer inzicht te hebben in de analyses en naar welke punten jullie precies kijken. De meest voorkomende vraag van een klant is waarom hij of zij afgewezen of goedgekeurd is. Jullie geven ons daar inzicht in. Indien de aanvraag afgewezen is kunnen we op deze manier alsnog het gesprek aangaan en alternatieve oplossingen aanbieden. Denk aan stapelen of overbruggen van financieringen.”


"Het grote voordeel van het dashboard is dat we mee kunnen kijken in analyses en kunnen voorsorteren op de gesprekken met een kredietverstrekker en de klant."


Efficiënter te werk

Op de vraag of het dashboard werkzaamheden van Monique kan vervangen, kan ze kort zijn: “Op dit moment vervangt het mijn werkzaamheden nog niet, we zitten in een fase waarin we het dashboard als Funding Options nog leren te begrijpen. We willen in de toekomst deze tool vaker inzetten en Floryn ontwikkelt deze tool steeds verder. Bij de casussen die we indienen bekijken we samen regelmatig het Financieel Dashboard. Zo begrijpen we nog beter wat er gaande is bij een klant.”

Het geeft Funding Options de mogelijkheid om snel inzicht te vergaren in welke vragen Floryn mogelijk kan gaan stellen voorafgaand aan een gesprek. *“*Wanneer ik een analyse binnen krijg en bekijk, kan ik de kritieke punten er al uit halen. Dit geeft mij de mogelijkheid om alvorens ik iemand van Floryn heb gesproken al op zoek te gaan naar toelichting bij de klant. Hierdoor laten we het proces sneller verlopen.”

## Toegevoegde waarde voor de ondernemer

“Wanneer we deze tool nog beter begrijpen, is het een mooi vervolg om dit ook met de klant te delen. Op dit moment vergaren we inzichten welke dienen als gespreksstof, maar delen we het dashboard zelf niet. Ik kan me voorstellen dat dit op termijn wel gaat gebeuren. Dit geeft toegevoegde waarde en inzicht voor een klant!” vertelt Jongen.


"Een klant kan zelf heel goed nadenken, hij is niet voor niets ondernemer. Maar ook hij heeft tools nodig om verder tekijken."


Monique is van mening dat het Financieel Dashboard voor iedere aanvraag relevant is. “Het is iets dat we bij iedere aanvraag zullen gebruiken. In het proces moet je het zo zien dat wij zoveel mogelijk inzichten vergaren om te kijken welke financiering het beste bij de ondernemer past en of het een match is tussen Floryn en de klant.”

Wil je ontdekken welke voordelen het Financieel Dashboard jou kan bieden? Vraag dan nu een demo aan of doe direct een aanvraag voor jouw klant!

## Ook partner worden van Floryn?

Floryn biedt jou als partner de unieke kans om je klanten te helpen groeien met passende financieringsoplossingen. Door samen te werken met Floryn, geef je jouw klanten toegang tot zakelijke leningen zonder gedoe.