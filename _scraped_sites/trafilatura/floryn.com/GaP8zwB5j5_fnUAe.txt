---
title: Alles wat je wil weten over werkkapitaal én hoe je het slim kunt beheren
author: Redactie Floryn
url: https://www.floryn.com/blog/alles-wat-je-wil-weten-over-werkkapitaal
hostname: floryn.com
description: Ontdek alles over werkkapitaal en leer hoe je met slimme tips je cashflow optimaliseert om je bedrijf succesvol te laten groeien. Lees meer!
sitename: Floryn
date: 2024-10-22
tags: ['Bedrijfsgroei']
---
#### In het kort:

-
Werkkapitaal zorgt voor de dagelijkse bedrijfsvoering en beïnvloedt je cashflow en groei.

-
Een gezonde balans van vlottende activa en kortlopende verplichtingen voorkomt liquiditeitsproblemen.

- Factureer snel, beheer voorraad, onderhandel over betaaltermijnen, check kredietwaardigheid en overweeg werkkapitaalfinanciering.

**A****ls ondernemer sta je voor de nodige uitdagingen, maar één van de belangrijkste blijft: zorgen dat je altijd genoeg geld hebt om je dagelijkse bedrijfsactiviteiten te kunnen blijven doen. Hier komt werkkapitaal om de hoek kijken. Wat is werkkapitaal precies, en hoe kun je er slim mee omgaan? We leggen het je uit en geven praktische tips om je werkkapitaal te optimaliseren.**

## De motor van je bedrijf

Werkkapitaal is als de brandstof voor je bedrijfsmotor. Het is het kapitaal (geld) dat je nodig hebt om aan je dagelijkse verplichtingen te kunnen voldoen. Denk bijvoorbeeld aan het betalen van salarissen, de huur van je kantoor of werkruimte en het betalen van je leveranciers (vlottende passiva). Ook je voorraad vul je aan door middel van het gebruik van werkkapitaal. In feite is het dus een indicatie van je cashflow (het verschil in geld dat je ontvangt en uitgeeft in een bepaalde periode) waar je op korte termijn je rekening van betaalt. De kunst is om precies genoeg werkkapitaal te hebben om flexibel te blijven, zonder dat je te veel van je middelen vastzet.

Met een gezonde hoeveelheid werkkapitaal houd je je bedrijf draaiende en kun je inspelen op kansen. Maar te weinig werkkapitaal kan leiden tot problemen met het betalen van rekeningen of zelfs groeivertraging. Daarom is het cruciaal om de balans te vinden.

## Hoeveel werkkapitaal heb je nodig?

Er bestaat niet zoiets als een “one size fits all” strategie voor je werkkapitaal. De behoefte aan werkkapitaal verschilt per bedrijf. Het hangt bijvoorbeeld af van de branche waarin je opereert, de snelheid waarmee je factureert, en je voorraadbeheer. Maar één ding is zeker: met voldoende werkkapitaal voorkom je dat je constant achter de feiten aanloopt.

Is het dan verstandig om zoveel mogelijk werkkapitaal aan te houden? Niet per se. Te veel werkkapitaal kan juist je flexibiliteit beperken als het vastzit in voorraden of openstaande facturen. Een grote voorraad die moeilijk te verkopen blijkt, is een goed voorbeeld van kapitaal dat je niet kunt inzetten voor andere investeringen. Ook bij snelle groei kan je geld vast komen te zitten in onbetaalde facturen van nieuwe klanten, waardoor je minder ruimte hebt om in de groei van je bedrijf te investeren. Aan de andere kant kan te weinig werkkapitaal ook problemen veroorzaken, zoals betalingsachterstanden of zelfs liquiditeitsproblemen. Het is dus essentieel om je cijfers goed in de gaten te houden en te zorgen voor een gezonde balans.

Je kunt een deel van je werkkapitaal laten financieren, bijvoorbeeld door gebruik te maken van werkkapitaalfinanciering. Dit kan je cashflow versterken zonder dat je je groei hoeft te vertragen. Zo houd je de flexibiliteit om snel in te spelen op veranderingen of nieuwe kansen.

## Werkkapitaal berekenen: houd je cijfers scherp

Hoe weet je of je genoeg werkkapitaal hebt? Dat kun je eenvoudig berekenen door te kijken naar je vlottende activa (zoals je voorraad en debiteuren) in verhouding tot je kortlopende verplichtingen. Dit noemen we je netto werkkapitaal.

Een gezonde balans betekent dat je genoeg middelen hebt om rekeningen en andere kortetermijnverplichtingen op tijd te betalen. Zo voorkom je dat je geld tekort komt op belangrijke momenten.

*De formule luidt als volgt:*

*Netto werkkapitaal = vlottende activa (liquide middelen + debiteuren + voorraad) – kortlopende schulden*

## 5 tips om je werkkapitaal te optimaliseren

Hoe zorg je ervoor dat je werkkapitaal goed op orde is? Dit zijn onze tips:

**Factureer direct**. Laat geen tijd verloren gaan. Hoe sneller je factureert, hoe sneller het geld binnenkomt.**Beheer je voorraad slim**. Voorkom dat je te veel producten op de plank hebt liggen. Geld dat in voorraad vastzit, kun je niet gebruiken voor andere zaken.**Onderhandel over betaaltermijnen**. Maak duidelijke afspraken met leveranciers, zodat je meer ruimte krijgt om betalingen te spreiden.**Check de kredietwaardigheid**. Voordat je nieuwe klanten accepteert, is het slim om hun kredietwaardigheid te checken. Zo verklein je de kans op wanbetaling.**Gebruik werkkapitaalfinanciering**. Heb je tijdelijk extra ruimte nodig? Dan kan werkkapitaalfinanciering uitkomst bieden, zodat je flexibel blijft zonder je reserves te belasten.

## Werkkapitaal als motor om te groeien

Met een positief netto werkkapitaal (wanneer je vlottende activa groter zijn dan je vlottende passiva) heb je een solide basis om te blijven groeien. Je kunt goed aan je verplichtingen voldoen, nieuwe kansen pakken, en onverwachte kosten opvangen. Het zorgt voor een gezonde cashflow.

Heb je een negatief netto werkkapitaal? Dan is het tijd om actie te ondernemen. Dit kan wijzen op liquiditeitsproblemen, wat op de lange termijn een bedreiging kan vormen voor je bedrijf. Een gezond werkkapitaal is dus meer dan een financiële buffer, het is essentieel voor de groei en stabiliteit van je onderneming.

##
Op zoek naar een financiering

voor je werkkapitaal?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan voor je werkkapitaal of ontdek via onze Quickscan binnen 2 minuten de mogelijkheden voor jouw bedrijf.