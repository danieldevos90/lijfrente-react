---
title: Stel deze vijf belangrijke vragen aan je accountant
author: Redactie Floryn
url: https://www.floryn.com/blog/stel-deze-vijf-belangrijke-vragen-aan-je-accountant
hostname: floryn.com
description: Waar zouden we zijn zonder onze accountants? Maak optimaal gebruik van hun kennis door deze vijf belangrijke vragen te stellen. Floryn geeft je tips!
sitename: Floryn
date: 2021-10-15
tags: ['Bedrijfsgroei']
---
#### In het kort:

-
Vraag vroegtijdig aan je accountant hoeveel belasting je moet betalen om tijdig extra investeringen te plannen.

-
Overweeg een flexibele financiering bij Floryn voor snelle kapitaalverstrekking. De bank is niet altijd de beste optie.

-
Check subsidies met je accountant en zorg voor een jaarrekening om kredietwaardigheid te tonen.


**W**aar zouden we zijn zonder onze accountants? Ze zorgen er niet alleen voor dat de administratie onberispelijk is, ze geven ook slim advies waardoor jij niet te veel belasting betaalt. Maak optimaal gebruik van hun kennis door deze vijf belangrijke vragen te stellen.

## Hoeveel belasting moet ik dit jaar ongeveer betalen?

Dit is niet alleen een van de allerbelangrijkste vragen, maar ook meteen een van de meest gestelde. Geen wonder, want je wilt als ondernemer zoveel mogelijk kapitaal in je bedrijf houden. De meeste mensen kloppen aan het einde van het jaar bij hun accountant aan om het verwachte bedrag te bespreken.

Toch is het vaak slimmer om eerder aan de bel te trekken. Dan heb je namelijk nog de tijd om wat extra investeringen te doen, zodat je meer kunt aftrekken. Hoe verder je de winst kunt drukken, des te minder belasting je betaalt.

## Hoe staat het met mijn financiële cijfers?

Als je een roerig jaar achter de rug hebt, is de kans groot dat je financiële plaatje er ook anders uitziet dan je wellicht verwacht. Het is dan slim om eens in gesprek te gaan met je accountant over zaken als rendabiliteit, liquiditeit en solvabiliteit. Deze kengetallen geven een helder beeld van hoe het met je onderneming gaat. Je kunt deze cijfers uiteraard ook zelf uitrekenen, maar het is vaak fijn om te kunnen sparren over de mogelijk consequenties.

## Hoe financier ik de groei van mijn bedrijf?

Gaan de zaken goed, en wil je graag investeringen doen om te groeien? Dan is de kans groot dat je externe financiering moet aantrekken. Veel ondernemers denken hierbij nog direct aan de bank, maar dat is niet altijd de beste optie. Zakelijke financiers als Floryn zijn een stuk flexibeler en kunnen je sneller voorzien van kapitaal. Zo is er de zakelijke lening voor als je eenmalig een bedrag nodig hebt. Zoek je financiering voor een langere periode? Dan is een zakelijk krediet misschien wel iets voor jou.

## Komt mijn onderneming in aanmerking voor subsidies?

Nederland kent tegenwoordig ontzettend veel subsidies die veelbelovende bedrijven een extra boost kunnen geven. Toch weten ondernemers die niet altijd te vinden. Je accountant kan voor je uitzoeken voor welke subsidies je in aanmerking komt. Denk bijvoorbeeld aan de Wet bevordering speur- en ontwikkelingswerk (WBSO), Dutch Good Growth Fund (DGGF) en Energie-investeringsaftrek (EIA).

**Let op:** Houd er rekening mee dat een subsidie niet altijd betekent dat je een geldbedrag ontvangt. Soms betaal je simpelweg minder belasting, deze variant noemen we een fiscale subsidie.

## Moet ik een jaarrekening opstellen?

De jaarrekening is een document waarin je kunt zien hoe je bedrijf heeft gepresteerd in een bepaald jaar. Het is uiteraard erg nuttig voor jezelf, maar ook andere organisaties hebben hier iets aan. Leveranciers kunnen zo bijvoorbeeld zien of je kredietwaardig bent. Het is voor BV’s verplicht om elk jaar een jaarrekening publiceren. Deze deponeer je bij de Kamer van Koophandel.

Goed om te weten: als kleine onderneming is een balans met toelichting voldoende. Heb je een groter bedrijf? Dan kan het nodig zijn om ook een winst- en verliesrekening met toelichting te publiceren. Je accountant helpt je hiermee.

## Meer inzicht in je zakelijke cijfers

Wil jij graag ook zonder tussenkomst van je accountant inzicht in de financiële gezondheid van je bedrijf? Dat kan door middel van het gratis financiële dashboard van Floryn. In dit overzicht vind je bijvoorbeeld informatie over je maandelijkse omzet, saldoverloop en bij- en afschrijving op je zakelijke rekening. Ook zie je in één oogopslag wat je belangrijkste debiteuren en crediteuren zijn.