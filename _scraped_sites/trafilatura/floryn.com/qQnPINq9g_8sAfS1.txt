---
title: People of Floryn: Martijn, motor-fan, muziekliefhebber én Risk Manager
author: Redactie Floryn
url: https://www.floryn.com/blog/people-of-floryn-martijn
hostname: floryn.com
description: Maak kennis met Martijn. Bij Floryn staat hij bekend als liefhebber van motoren en muziek, en laten dat nou twee van zijn grootste passies zijn. Lees verder!
sitename: Floryn
date: 2024-01-10
tags: ['Floryn']
---
**M****aak kennis met ****Martijn. ****Bij Floryn staat hij bekend als liefhebber van motoren en muziek, en laten dat nou twee van zijn grootste passies zijn. Bij Floryn heeft hij als Risk Manager de financiële touwtjes in handen en daar is hij maar al te goed in. Benieuwd hoe die drie componenten samenkomen? Lees verder!**

**19 motoren verder...**

In de wereld van Martijn zijn motoren zijn drijvende kracht, letterlijk en figuurlijk. Sinds zijn zestiende al rijdt hij in zijn vrije tijd maar al te graag op gemotoriseerde voertuigen. Dat begon met schakelbrommers, maar zodra hij achttien werd verruilde hij die brommers voor het betere werk: stoere motoren. Het gevoel van vrijheid, vooral bij het cruisen door adembenemende routes in binnen- en buitenland, is wat Martijn het mooiste vindt van motorrijden.

Inmiddels is hij 19 motoren verder. Met nog steeds twee in zijn bezit (een allroad KTM Adventure en een Honda VFR 750), gaat Martijn regelmatig in zijn vrije tijd erop uit met vrienden. Zijn liefde voor off-road rijden ontstond zelfs hoog in de Alpen, waar hij zijn motor onder extreme omstandigheden naar duizelingwekkende hoogtes heeft gereden.

“Als ik mijn kennis met collega's kan delen en we van elkaar kunnen leren, ben ik heel tevreden.”


**Op ontdekkingsreis met de camper**

Naast zijn motoren heeft Martijn samen met zijn partner de vreugde van roadtrips ontdekt door een camper aan te schaffen: iets meer comfort, maar net zoveel avontuur! Wildkamperen op idyllische plekken, langs de kust of hoog in de bergen, is voor hen een manier geworden om de mooiste plekjes van de wereld te ontdekken. Met de handige apps van tegenwoordig vinden ze verborgen juweeltjes, zowel in eigen land als daarbuiten.

**Drummen en de Top 2000**

Naast zijn liefde voor motoren, is hij ook een fervent muziekliefhebber. Hij luistert niet alleen graag naar muziek, maar is sinds een jaar ook bezig met drummen! Voor iemand die altijd al een diepgaande liefde voor muziek heeft gehad, lijkt drummen misschien een uitdaging, maar Martijn pakt deze uitdaging letterlijk met beide handen aan. Van rock tot dance, van new wave tot alternatieve tunes, zijn muzikale palet is breed en kleurrijk. Misschien zullen we hem ooit, na uren oefenen, zien schitteren tijdens het jaarlijkse Top 2000 evenement in zijn dorp. Wie weet!

**Een Risk Manager ten top**

Terug op kantoor bij Floryn vervult Martijn de rol van Risk Manager. Met een achtergrond bij de Rabobank brengt hij een schat aan ervaring in zakelijke kredietverlening mee. Dagelijks is hij binnen zijn team bezig met het bewaken van de totale klantenportefeuille en het beheren van risico's, wat hij met enthousiasme doet. Het voeren van gesprekken met klanten over de financiering is hier ook een belangrijk onderdeel van.

Wat het werk bij Floryn extra leuk maakt, is de positieve sfeer en het sterke teamgevoel. Zo vertelt hij: "Als ik mijn kennis met collega's kan delen en we van elkaar kunnen leren, ben ik heel tevreden."

Op de vraag welke quote er op Martijn zijn Delftsblauwe tegel zou komen te staan antwoordt hij: ‘Leef met een lach, geniet en pluk de dag’. Wij bij Floryn denken dat dat typerend is voor Martijn, die maar al te graag geniet van zijn vrije tijd!

## Martijn's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!