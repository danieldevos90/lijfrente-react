---
title: Floryn Offsite: een dag vol avontuur en teamspirit op de Brouwersdam
author: Redactie Floryn
url: https://www.floryn.com/blog/dag-vol-avontuur-en-teamspirit-op-de-brouwersdam
hostname: floryn.com
description: Op de schitterende Brouwersdam hadden we onze offsite en het was een dag om nooit te vergeten! Lees hier wat onze collega's ervan vonden.
sitename: Floryn
date: 2024-09-05
tags: ['Floryn']
---
**O**p de schitterende Brouwersdam hadden we onze offsite en het was een dag om nooit te vergeten! We begonnen met archery tag, waarbij pijlen door de lucht vlogen en iedereen zijn innerlijke Robin Hood naar boven haalde. Het was niet alleen spannend, maar zorgde ook voor heel wat lachsalvo's. De dag eindigden we met een heerlijke BBQ. Genieten! Wat onze collega's ervan vonden? Dat lees je hier!

**Avontuurlijke offsite**

Na deze energieke start trotseerden we de elementen op het strand met beach sailing. Voor de avonturiers onder ons was er zelfs wingfoiling. Hoewel het een uitdaging was, gaf het een geweldige kick om dit op zee te doen. Het was inspirerend om te zien hoe iedereen zijn grenzen verlegde en nieuwe vaardigheden ontdekte.

Tussen de activiteiten door genoten we van heerlijke maaltijden en gezellig samenzijn in de stralende zon. Het samenzijn, het lachen, en de prachtige locatie zorgden voor een onvergetelijke dag vol plezier en teamspirit.

Onze avonturen zijn vastgelegd in een geweldige aftermovie. Bekijk hem hier!


**Erik**

*"Het was écht een topdag. De gezelligheid begon al in de bus naar Zeeland, waar we door elkaar heen zaten en er volop zin in hadden. Eenmaal aangekomen genoten we van de lunch en werden we verdeeld over de activiteiten op het strand en in zee. Dankzij de wind raceten we al gauw flink hard over het strand in de beachbuggy’s en schoten daarna op elkaar met pijl en boog. Uiteindelijk gingen we 's avonds met een volle buik en een voldaan gevoel weer op weg naar Den Bosch in een lekker drukke bus!"*

**Daphne**

*"Het was een enorm leuke dag met een fantastische sfeer. We hebben veel gelachen, gave activiteiten gedaan zoals met een blowkart gescheurd over het strand en in de zon geproost met een goed glas rosé en lekker eten. Kortom, een zeer geslaagde dag!"*

**Thijs**

*"Het was heerlijk om met het hele team even lekker uit te waaien, actief bezig te zijn en gewoon plezier te hebben. Successen moet je vieren en dat hebben we zeker gedaan!"*

**Marieke**

*"Na een aantal weken aftellen was het eindelijk zo ver, met het zonnetje vertrokken we naar Brouwersdam. Ik besloot om te wingfoilen in/op zee. Het was zeker niet makkelijk en ondanks dat ik meerdere keren kopje onder gegaan ben gegaan (hallo zeewier en zout water), was het een super ervaring. Daarna konden we met alle collega's genieten van een verdiend hapje en drankje op het terras!"*

**Martijn**

*"Het was een kei leuke dag! Alles goed georganiseerd, perfect weer en lekker actief bezig geweest, zeker voor herhaling vatbaar!"*

**Kay**

*"Onze stranddag voelde nostalgisch aan, alsof we op schoolreisje waren, zeker met de spelersbus van Heroes Den Bosch als vervoer. De lunch was uitstekend verzorgd, met warm brood en verse tonijnsalade. Als zeilliefhebber vond ik het geweldig om te leren wingfoilen op deze prachtige zonnige dag. Daarnaast was het fijn om in een informele setting collega’s beter te leren kennen, met een hapje en een drankje op het terras."*