---
title: Dure en schaarse materialen, hoe ga je daarmee om?
author: Redactie Floryn
url: https://www.floryn.com/blog/dure-en-schaarse-materialen-hoe-ga-je-daarmee-om
hostname: floryn.com
description: De afgelopen maanden zijn de kosten van materialen geëxplodeerd. Er sprake van flinke schaarste. Hoe komt dit en hoe ga je hier het beste mee om?
sitename: Floryn
date: 2022-06-22
tags: ['Zakelijke financiering']
---
**Het zal je als ondernemer niet ontgaan zijn, de afgelopen maanden zijn de kosten van materialen geëxplodeerd. Ook is er sprake van flinke schaarste. Hoe komt dit, en hoe ga je hier als bedrijf het beste mee om?**

Heb je het idee dat werkelijk alles duurder is geworden het afgelopen jaar? Dan heb je dat goed gezien, want de huidige inflatie is niet mals. Sterker nog, na Tsjechië, Estland en Litouwen gingen nergens de prijzen meer omhoog dan in Nederland. De Consumentenprijsindex (CPI) van het Centraal Bureau voor de Statistiek geeft een goed beeld van de prijsstijging per jaar. In de onderstaande grafiek vind je een overzicht van 2017 tot en met 2022. Vooral in het laatste jaar is een grote piek te zien, dat zorgt voor veel bedrijven voor financiële uitdagingen.

Als ondernemer merk je dat bij je inkoop, leveranciers vragen een veel hogere prijs dan een jaar geleden. Veel bedrijven berekenen deze kosten door aan de eindklant, waardoor je indirect meewerkt aan de inflatie.

## Waardoor zijn grondstoffen zo schaars en duur?

Schaarste is geen nieuwe uitdaging. Volgens een rapport van Rabobank verbruiken we steeds meer fossiele brandstoffen en metalen, doordat de wereldbevolking groeit. Ook hebben we steeds meer computerchips nodig. Deze zitten lang niet meer alleen in smartphones en tv’s, maar in vrijwel elk elektrisch apparaat. In Nederland zijn we sterk afhankelijk van landen die grondstoffen in grote mate produceren, zoals China en Rusland. Dit maakt ons bijzonder kwetsbaar.

Tip: de grondstoffenscanner van de Rijksoverheid helpt je in kaart te brengen welke grondstoffen je allemaal nodig hebt voor je productie, en in hoeverre deze een risico vormen. Denk bijvoorbeeld aan de afhankelijkheid van kleine producenten, of exportrestricties.

## Corona

Het zal je waarschijnlijk niet verbazen, maar een van de grootste redenen voor de schaarste van materialen is de coronacrisis. In deze periode is veel productie stilgelegd, ofwel door een dalende vraag, of door lockdowns. Hierdoor is een flink te kort aan grondstoffen ontstaan in verschillende sectoren. Zo kampt de bouw met flinke tekorten aan materialen als hout en metaal. Dit is te verklaren door een verlaagde productie in coronatijd, en tegelijkertijd een toename van enthousiaste klussers. De industrie kreeg in coronatijd last van verstoorde toeleveringsketens door lockdowns in landen als China. Hiervan zijn de gevolgen nog steeds voelbaar. Door het herstel van de Chinese economie is de prijs van staal met maar liefst 190% gestegen, naar 1.270 dollar per ton.

## Oorlog in Oekraïne

De oorlog in Oekraïne heeft ook gevolgen voor Nederlandse ondernemers. De handel met Rusland is vrijwel volledig stopgezet door sancties. Zo is bijvoorbeeld de gaskraan dichtgedraaid, waardoor de energieprijzen flink stijgen. Graan en zonnebloemolie uit Oekraïne zijn door de oorlog zo goed als niet meer te krijgen, waardoor bedrijven die deze producten verwerken in de problemen komen. Zij moeten uitwijken naar andere (vaak duurdere) leveranciers.

## Logistieke uitdagingen

Een andere belangrijke reden dat grondstoffen zo duur zijn, is het feit dat de logistieke sector vastloopt. Transportbedrijven hebben bijvoorbeeld te maken met de hoge brandstofprijzen voor hun vrachtwagens, die doorberekend worden naar jou als klant. Ook is het een flinke uitdaging om beschikbare zeecontainers te vinden om producten uit Azië te importeren. Deze zijn schaars en hierdoor erg duur. De Volkskrant zocht uit hoe sterk de stijging voor containers uit China is:

|
Prijs per container |
|
|
Voor corona |
2.000 dollar |
|
Na corona |
12.000 dollar |


Hoe kun je de kosten beperken?

De gevolgen van de kostenstijgingen zijn voor de meeste bedrijven al duidelijk voelbaar. Toch zijn er wel degelijk dingen die je kunt doen om minder last te hebben van hoge grondstofprijzen. Zo is het allereerst heel belangrijk om een transparant gesprek aan te gaan met je leveranciers. In hoeverre hebben zij last van de huidige situatie op de markt? Is een hogere prijs voor producten of grondstoffen logisch te verklaren, of is er deels sprake van een verkapte prijsstijging voor eigen gewin? Worden hogere prijzen voor brandstof doorgerekend, en is dit inderdaad van toepassing op jullie overeenkomst?

Kom je er samen niet uit? Dan is het misschien tijd om op zoek te gaan naar een alternatief. Zo kun je bijvoorbeeld onderzoeken of er wellicht een vergelijkbaar is dat ook geschikt is om te verwerken in je eindproduct. Zo kun je de kosten drukken, en tegelijkertijd werken aan duurzaamheid.

Kun je niet ontkomen aan de stijgende kosten, maar wil je toch blijven groeien of versnellen met je bedrijf? Dan is een zakelijk krediet misschien wel een goed idee. Met een zakelijk krediet van Floryn kun je flexibel geld opnemen, zodat je extra wendbaar blijft in deze uitdagende tijd. Je vraagt zo’n krediet online aan, binnen twee minuten. Vervolgens nemen onze adviseurs binnen één dag persoonlijk contact op om te bespreken wat je precies kunt lenen. Groeit je bedrijf? Dan groeit je krediet met je mee.