---
title: Meer mensen nodig: kun je beter personeel aannemen of zzp’ers inhuren?
author: Redactie Floryn
url: https://www.floryn.com/blog/kun-je-beter-personeel-aannemen-of-zzpers-inhuren
hostname: floryn.com
description: Is jouw bedrijf aan het groeien en heb je versterking nodig? Of heb je juist tijdelijke ondersteuning nodig? Dan is het tijd om extra mensen in te zetten.
sitename: Floryn
date: 2021-10-14
tags: ['Personeel']
---
#### In het kort:

-
Min-max- en nul-urencontracten bieden flexibiliteit en zorgen ervoor dat je medewerkers meer of minder kunt inzetten.

-
Vaste uren bieden stabiliteit en loyaliteit, met tijdelijke contracten om geschiktheid te bepalen voor een vast contract.

-
Uitzendkrachten bieden flexibiliteit, zzp'ers zijn gespecialiseerd en kosteneffectief op korte termijn. Kun je daar een financiering voor gebruiken?


Is jouw onderneming zo hard aan het groeien dat je medewerkers versterking nodig hebben? Of heb je juist tijdelijke ondersteuning nodig om pieken op te vangen? Dan is het tijd om wat extra mensen de werkvloer op te sturen. Je kunt hierbij kiezen voor verschillende contractvormen in loondienst, of voor zzp’ers.

## Optie 1: Medewerkers met een min-maxcontract of nul-urencontract

Wil je graag flexibel blijven, maar toch groeien met je onderneming? Dan zijn het min-maxcontract en nul-urencontract ideaal. Een groot voordeel van deze contractvormen is namelijk dat je de medewerkers meer of minder kunt inzetten naar behoefte.

In piekperiodes is het alle hens aan dek, in rustige periodes zet je ze minimaal in. Bij een nul-urencontract hoef je de werknemer zelfs helemaal niet in te roosteren als dat niet nodig is. Je betaalt een medewerker met een min-maxcontract of nul-urencontract alleen voor de gewerkte uren.

Goed om te weten:

- Je bent als werkgever verplicht om de medewerker minimaal vier dagen van tevoren op te roepen. Zeg je binnen deze vier dagen toch weer af? Dan moet je toch doorbetalen.
- Bij iedere oproep moet je de medewerker minimaal voor drie uur uitbetalen. Ook als er minder is gewerkt.
- Na twaalf maanden moet je deze medewerkers een contract met een vast aantal uren aanbieden. Dat aantal uren is gelijk aan het gemiddelde aantal gewerkte uren in de afgelopen twaalf maanden.

## Optie 2: Medewerkers met een vast aantal uren

Als je een medewerker standaard meerdere dagen per week nodig hebt, kun je beter voor een contract met een vast aantal uren gaan. Je medewerkers weten zo precies waar ze aan toe zijn. Dat zorgt voor meer loyaliteit, belangrijk bij een groeiende organisatie.

De meeste werkgevers bieden eerst een tijdelijk contract aan. Dit wordt ook wel een contract voor bepaalde tijd genoemd. Zo kun je eerst bepalen of de medewerker en je bedrijf wel echt bij elkaar passen. Na drie tijdelijke contracten, of 36 maanden werk onder tijdelijke contracten, moet je de medewerker een vast contract aanbieden (contract voor onbepaalde tijd).

Veel ondernemers vinden dit best spannend, je legt je namelijk voor langere tijd vast aan een medewerker. Als het onverhoopt toch minder gaat met je bedrijf, kun je ze niet zomaar ontslaan. Toch heeft een vast contract veel voordelen. Je kunt namelijk echt investeren in de kennis en ervaring van je medewerker. Dat betaalt zich dan weer uit in tevreden klanten!

## Optie 3: Medewerkers via een uitzendbureau

Je kunt ervoor kiezen om het hele sollicitatieproces uit te besteden aan een uitzendbureau. Zij zoeken dan de ideale kandidaten voor jouw bedrijf en functioneren als formele werkgever. Jij hoeft de medewerker dus niet door te betalen bij ziekte. Uitzendkrachten zijn ook een voorbeeld van flexibele medewerkers. Je betaalt alleen voor de gewerkte uren en kunt relatief snel op- en afschalen.

**Let op:** Uitzendkrachten zijn niet goedkoper dan medewerkers die je zelf in dienst neemt. Zij hebben namelijk recht op hetzelfde salaris en arbeidsvoorwaarden. Daar bovenop betaal je ook voor de diensten van het uitzendbureau.

## Optie 4: Zzp’ers/freelancers inhuren

Zzp’ers en freelancers zijn net als jij zelfstandig ondernemer. Dat betekent dat ze zelf hun tarief bepalen, ziekte opvangen en materiaal aanschaffen. Wat je betaalt, is dus een all-in prijs. Veel zzp’ers/freelancers zijn gespecialiseerd in een bepaald vakgebied of branche. Hierdoor kunnen ze in korte tijd vaak veel werk verzetten. Ze zijn niet geschikt om voor langere tijd een vaste medewerker te vervangen. Dat lijkt namelijk te veel op een dienstverband.

## Wat zijn de belangrijkste verschillen tussen het aannemen van personeel en het inhuren van zzp’ers?

Een medewerker in loondienst zorgt voor continuïteit, teamopbouw en binding met je bedrijf. Daar staat tegenover dat je vaste kosten hebt, zoals loon, verzekeringen en mogelijke doorbetaling bij ziekte. Een zzp’er huur je flexibel in, ideaal voor tijdelijke projecten, specifieke expertise of wanneer je snel wilt opschalen. Je hebt minder verplichtingen, maar betaalt vaak een hoger tarief per uur. De keuze hangt af van je groeiplannen, budget en behoefte aan flexibiliteit. Veel ondernemers combineren beide vormen om wendbaar te blijven én hun team te versterken.

## Hoe ga ik om met risico’s zoals ziekte of arbeidsongeschiktheid bij personeel en zzp’ers?

Bij personeel ben je verantwoordelijk voor loondoorbetaling bij ziekte en moet je vaak verzekeringen afsluiten. Voor zzp’ers geldt dat niet, zij dragen zelf het risico. Wel is het slim om duidelijke afspraken te maken in het contract. Zo dek je risico’s af en voorkom je verrassingen.

## Wat zijn de kostenverschillen tussen het aannemen van personeel en het inhuren van zzp’ers?

Personeel lijkt op papier goedkoper, maar brengt extra kosten met zich mee zoals loonheffingen, pensioen en ziekteverzuim. Een zzp’er heeft een hoger uurtarief, maar geen bijkomende lasten of verplichtingen. Op korte termijn is een zzp’er vaak duurder, maar op lange termijn kan personeel financieel aantrekkelijker zijn.

## Financiering voor nieuwe medewerkers

Wanneer je onderneming aan het groeien is, heb je niet altijd geld paraat om nieuwe medewerkers te betalen. Daarom kun je bij Floryn terecht voor een zakelijk krediet. Met een flexibel krediet kun je bijvoorbeeld geld opnemen wanneer het jou uitkomt, je betaalt alleen voor wat je afneemt. Ideaal wanneer je tijdens een piekmoment in korte tijd veel extra medewerkers nodig hebt. Doe hieronder direct je aanvraag, of check je mogelijkheden via onze Quickscan.

Wil je meer weten over groeigericht ondernemen? Download dan onze longread en krijg praktische tips en lees inspirerende cases.

## Een financiering die echt bij je past?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.