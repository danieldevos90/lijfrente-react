---
title: Gestapelde financiering: zo combineer je een zakelijk krediet
author: Redactie Floryn
url: https://www.floryn.com/blog/gestapelde-financiering-zo-combineer-je-een-zakelijk-krediet
hostname: floryn.com
description: Heeft je bedrijf meer kapitaal nodig om stevig te groeien? Lees dan hier hoe je twee of meer financieringsvormen combineert als gestapelde financiering.
sitename: Floryn
date: 2021-10-14
tags: ['Zakelijke financiering']
---
**Wil je graag flink groeien met je bedrijf en heb je daar een stevige hoeveelheid kapitaal voor nodig? Dan kan het slim zijn om een zakelijk krediet te combineren met een of meer andere financieringsvormen. Dat noemen we ook wel gestapelde financiering. Hoe werkt dat precies?**

Bij een zakelijk krediet heb je te maken met een maximum dat je kunt lenen. Die maximale hoogte hangt af van je cijfers het afgelopen half jaar. Ben je ambitieus en wil je graag nog meer investeren? Dan kun je ervoor kiezen om financiering te stapelen. Hierbij combineer je twee of meer financieringsvormen. Dat is slim, omdat je dan niet meer afhankelijk bent van één partij.

Een groot voordeel van de combinatie met een zakelijk krediet, is dat je bij een deze financieringsvorm flexibel kunt opnemen. Je betaalt alleen voor wat je daadwerkelijk opneemt. Ideaal wanneer je een periode minder geld nodig hebt, bijvoorbeeld omdat je kapitaal hebt gekregen van een informal investor. Extra fijn: de maximale hoogte van je krediet groeit mee met de omzet van je bedrijf.

Benieuwd naar een aantal voorbeelden van gestapelde financiering? Lees dan snel verder.

### Zakelijk krediet x crowdfunding

Wil jij alvast een schare fans verzamelen voordat je product of dienst überhaupt verkrijgbaar is? Dan is crowdfunding misschien wel iets voor jou. Hierbij kunnen particulieren en bedrijven investeren in jouw bedrijf. In ruil daarvoor krijgen ze bijvoorbeeld dividend, rente, een product of dienst. In sommige gevallen kun je de *crowd* ook zover krijgen om te doneren. Crowdfunding is vooral geschikt voor innovatieve projecten die tot de verbeelding spreken. Zo zul je sneller geld ophalen voor een zelfbouwpakket voor waterstofauto’s dan een nieuw ontwerp voor multomappen of voorraad financiering.

Een groot voordeel van deze financieringsvorm is dat je direct naamsbekendheid kunt vergaderen. Financiering door middel van crowdfunding kan zo een mooie aanvulling zijn op een zakelijk krediet.

### Zakelijk krediet x lease en factoring

Wanneer je voor jouw project (ook) bedrijfsmiddelen als machines en voertuigen nodig hebt, kan leasen een uitkomst zijn. Hierbij ‘huur’ je een bedrijfsmiddel, in plaats van dat je het koopt. Er zijn twee vormen: financial lease en operational lease. Bij financial lease word je na de laatste betaling eigenaar van het bedrijfsmiddel, bij operational lease niet.

Je kunt je zakelijke krediet ook combineren met factoring. Dit is een vorm van debiteurenfinanciering waarbij de factoringmaatschappij jouw facturen overneemt en voor een fee direct uitbetaalt. Een belangrijk voordeel hiervan is dat je niet meer hoeft te wachten tot je klanten hun facturen betalen, dat is goed voor je cashflow. Ook loop je geen risico meer op wanbetaling. Wanneer je een zakelijk krediet inzet in combinatie met lease en/of factoring, kun je jouw krediet bijvoorbeeld gebruiken voor het aannemen van nieuw personeel en het financieren van je voorraad.

## Zakelijk krediet x private equity financiering of informal investors

Uiteraard kun je een zakelijk krediet ook combineren met een kapitaalinjectie door een investeerder. Bij private equity financiering wordt de investeerder aandeelhouder in ruil voor financiering. Ze gaan een actieve samenwerking aan met je onderneming en proberen de waarde te verhogen. Informal investors (ook wel business angels genoemd) zijn vaak zelf ondernemer geweest. Zij kunnen je dus heel goed helpen om je bedrijf naar een hoger plan te tillen. Wanneer je zo’n investering combineert met een zakelijk krediet van Floryn, ben je ook verzekerd van flexibiliteit.