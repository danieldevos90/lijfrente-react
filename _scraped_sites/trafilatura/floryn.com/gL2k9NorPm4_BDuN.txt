---
title: Welke ambities heb jij met je bedrijf?
author: Redactie Floryn
url: https://www.floryn.com/blog/ambities-met-je-bedrijf
hostname: floryn.com
description: Je wil groeien met je onderneming. Meer klanten, meer omzet, groter worden. Ontdek de 3 meest geschikte alternatieven om groei te financieren.
sitename: Floryn
date: 2021-10-14
tags: ['Zakelijke financiering']
---
Je wilt met je onderneming graag een stabiele cashflow of groeien. Meer klanten helpen, een nieuw product of dienst toevoegen of meer omzet realiseren. Om die groei te realiseren heb je een investering nodig. Je bent al bij de bank geweest, maar zij helpen je niet verder. Daarnaast willen ze een heel boekwerk aan documenten van je hebben. Gelukkig is de bank niet de enige optie.

De bank in Nederland is streng met het accepteren van financieringen voor ondernemers. Ze staan zelfs in de top 5 van Europese landen waar de meeste aanvragen worden afgewezen. Veel ondernemers maken daarom gebruik van andere manieren om hun groei te financieren. Wij zetten de 3 meest geschikte voor je op een rij.

**1. Crowdfunding**

De naam zegt het al, bij crowdfunding haal je geld uit je publiek. Dit publiek bestaat vaak uit meerdere particulieren, sponsors, donoren of investeerders. Zij investeren een bedrag naar eigen keuze. De vergoeding die daar tegenover staat varieert van winstdeling tot korting op producten, aandelen en rente. In Nederland werd er in 2017 totaal 223 miljoen euro met crowdfunding opgehaald. Daarvan is de meerderheid een lening.

Crowdfunding is een goede optie om jouw groei te financieren als je jouw publiek kan overtuigen van je onderneming. Ze moeten vertrouwen hebben en jij moet bereid zijn om gegevens met hen te delen: je businessplan, kredietwaardigheid, achtergrond en toekomstplannen. Er zijn meerdere platformen om een crowdfundingsactie op te zetten. Na het aanmelden, moet jij je publiek ervan overtuigen om in jouw onderneming te investeren.

**2. Moderne factoring**

Een ander alternatief voor het financieren van jouw groei is moderne factoring. Het nieuwe factoring is anders dan traditionele factoring en beter geschikt voor groeiende ondernemingen.

### Traditionele factoring


Als jij een dienst of product hebt geleverd aan een klant, moet hij jou natuurlijk betalen. Je stuurt de klant een factuur en vervolgens duurt het vaak 60 dagen tot je het geld op je bankrekening staat. Traditionele partijen kopen jouw facturen op en betalen je een deel van de factuurwaarde. Vervolgens stuurt de factoring partij de factuur naar jouw klant en zorgt dat de klant betaalt. Als de klant betaalt, krijg je de rest van de factuurwaarde uitbetaald. Een groot nadeel van traditionele factoring is dat je het contact met je klant verliest. De factoring partij stuurt de facturen en daardoor kan je klant zien dat je gebruik maakt van een factoring partij. Dat is niet altijd gewenst en kan verkeerd overkomen. Daarnaast krijg je vaak niet je hele factuur uitbetaald en moet je een nieuwe rekening openen bij de factoring partij. Een hoop nadelen helaas! Gelukkig is er daarom een nieuwe manier, die deze nadelen wegneemt: moderne factoring.

### Moderne factoring

Bij moderne factoring heb je snel geld op je eigen bankrekening zonder dat je het contact met je klant verliest. Hoe het werkt? Heel simpel. Je meldt je online aan en uploadt 6 maanden aan zakelijke bankafschriften. Na goedkeuring ontvang je toegang tot je persoonlijke dashboard. Daar kun je met één klik geld opnemen. Mis je ergens de facturen? Dat klopt! We hebben het nog makkelijker gemaakt, zodat je zonder het uploaden of verkopen van je factuur geld op kunt nemen. Zo merkt je klant merkt niets en jij hebt direct toegang tot je geld. Dat kun je vervolgens gebruiken om te investeren in groei. Daarnaast groeit moderne factoring met jou mee. Groeit je bedrijf en heb je meer werkkapitaal nodig? Dan kun je ook meer geld opnemen. Heb je even geen geld nodig? Geen probleem, dan betaal je ook niets. Moderne factoring is ideaal om snelle groei te financieren, omdat het met de groei van je onderneming mee groeit en snel toegang geeft tot krediet. Ontdek moderne factoring.

**3. ****Doorlopend zakelijk krediet**

**Doorlopend zakelijk krediet**

Een doorlopend zakelijk krediet is vergelijkbaar met "rood staan bij de bank". Je hebt altijd toegang tot geld en je kunt dit opnemen wanneer jij het nodig hebt. Je betaalt alleen rente over het bedrag dat je opneemt. Gebruik je je krediet niet, dan heb je dus ook geen kosten. Handig, want zo kun je de kosten goed overzien. Er zijn meerdere partijen die zakelijk krediet bieden aan ondernemers.

Bij het oriënteren op een doorlopend zakelijk krediet is het van belang om twee dingen goed te vergelijken: de omvang van het krediet en de flexibiliteit er van. Traditionele kredietverstrekkers zijn voorzichtiger en geven minder krediet dan de nieuwe generatie kredietverstrekkers. Het kan zomaar zijn dat je bij de ene partij €80.000 krediet krijgt, en bij de ander €120.000. Dit kan het verschil maken tussen wel kunnen investeren in die nieuwe bedrijfswagens of niet.

Naast omvang van je krediet is het verstandig om te kijken naar de mate van flexibiliteit die het krediet biedt. Bij veel aanbieders staat de kredietruimte vast. Heb je je hele krediet opgenomen, dan is het niet meer mogelijk om extra geld op te nemen. Als je toch meer wilt lenen, zul je een tweede krediet aan moeten vragen. Er zijn ook aanbieders waar de kredietruimte meegroeit met je bedrijf. Dat is handig, want zo beschik je altijd over een kredietruimte die past bij de omvang van je bedrijf, zonder gedoe en papierwerk.

Welke financiering past het best bij jou? Als je snel geld nodig hebt, is een zakelijk krediet of moderne factoring ideaal voor jou. Kan je wel even wachten en wil je een langlopende investering? Ga dan eens aan de slag met crowdfunding.

Ben je er nog niet helemaal uit welke financiering geschikt is voor jouw onderneming? Wij adviseren je graag! Stuur een e-mail naar contact@floryn.com of bel naar 073 851 15 45. Gelijk weten hoeveel krediet jouw onderneming kan krijgen? Doe de QuickScan.