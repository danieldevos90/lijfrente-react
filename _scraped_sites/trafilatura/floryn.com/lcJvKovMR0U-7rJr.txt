---
title: People of Floryn: Daniëlle, buitenmens, koffie-fan én Data Analist
author: Redactie Floryn
url: https://www.floryn.com/blog/people-of-floryn-danielle
hostname: floryn.com
description: Maak kennis met Daniëlle. We duiken dieper in haar wereld, zowel binnen als buiten Floryn. Leer onze Data Queen beter kennen!
sitename: Floryn
date: 2024-02-16
tags: ['Floryn']
---
**M****aak kennis met ****Daniëlle. Hoewel ze haar wortels in Maarheeze heeft, gaat ze er in haar vrije tijd het liefst lekker op uit. Samen met haar partner, dochtertje Lauren van 2, en hond Nova verkent ze alle mooie stukken natuur. Vandaag duiken we dieper in haar wereld, zowel binnen als buiten Floryn. Leer onze Data Queen beter kennen!**

**Wandelschoenen aan en gaan**

Daniëlle is een natuurliefhebber in hart en nieren. Haar vrije tijd wordt het liefst besteed met hond Nova, wandelend door de bossen. Dat is pas ultieme ontspanning! Samen met haar gezin worden er mooie vakanties gepland naar gebieden met prachtige stukken natuur, zoals de Ardennen. Dan worden de wandelschoenen aangetrokken en maken ze zich graag klaar voor een mooie hike. Het liefst met een prachtig uitzicht natuurlijk. Maar Daniëlle's avontuurlijke geest rust niet bij het wandelen alleen; ze is ook een yoga liefhebster, waarbij ze de serene wereld van Yin yoga omarmt. Samen met het gezellig natafelen met een theetje zorgt dat ze relaxt de dag begint of afsluit.

“De sfeer in het team is heel goed en gezellig. Samen halen we koffietjes in de pauze of gaan we naar buiten voor een wandeling.”


**Zwaaien naar de schaapjes**

De geboorte van haar dochtertje Lauren zorgt ervoor dat ze hele nieuwe perspectieven heeft. Zo danste Daniëlle vroeger zelf op liedjes van K3, en jaren later is haar eigen dochtertje ook fan. Gegarandeerd lol voor beiden! Op de vrije momenten gaan ze samen naar de speeltuin of naar de kinderboerderij om naar de schaapjes te zwaaien. Helaas zwaaien de schaapjes nog niet terug ;).

Daniëlle heeft er ooit een hobby van gemaakt om élk koffiehuis te testen die er bestaat, en geloof ons, ze is al best een eindje. Ook proeft ze hier verschillende soorten koffie: andere bonen, andere manier van branden, enz. Vooral tijdens haar reis naar Colombia heeft ze kunnen genieten van allerlei verschillende koffies. En niet alleen koffie hoor, ook de cocktails smaakten goed tijdens een avondje salsa dansen.

**Queen of Data**

Binnen Floryn is Daniëlle dagelijks bezig met complexe data. Dit vertaalt ze in strategische inzichten, een cruciale rol binnen Floryn. Met deze inzichten zijn we namelijk in staat om te blijven optimaliseren. Haar werk gaat verder dan het alleen maar crunchen van cijfers; ze is een bruggenbouwer, waarin ze bijvoorbeeld samenwerkt met het Partner Team om de verkoop te stimuleren door middel van doordachte analyses en strategieën.

Met meer dan vier jaar ervaring bij Floryn heeft Daniëlle een breed scala aan verantwoordelijkheden op zich genomen, van projectplanning tot het aannemen en leiden van nieuwe stagiaires. Daniëlle vertelt: “De sfeer in het team is heel goed en gezellig. Dat er internationals in het team zitten maakt het leuk. Samen worden er koffietjes gehaald in de pauze of gaan we naar buiten voor een wandeling.” Haar veelzijdige aanpak en toewijding hebben niet alleen de efficiëntie binnen het team verhoogd, maar ook een veelzijdig team bij elkaar gebracht. Daar zijn we heel trots op.

**Samenwerking met JINC**

Naast haar veelzijdige rol binnen Floryn, is ze ook actief betrokken bij JINC, een initiatief dat samen met bedrijven en scholen voor een samenleving strijdt waar je achtergrond niet je toekomst bepaalt. Daniëlle heeft met trots deelgenomen aan twee edities van JINC, waarna Floryn besloot om een officiële partner te worden van dit mooie doel. Daniëlle vertelt: “Ik vond het ontzettend leuk om met de studenten aan de slag te gaan. Het is ook mooi dat daar ruimte voor is vanuit Floryn, zodat je naast je werk nog iets anders kunt oppakken en zeker met zo’n goed doel.”

Bij de vraag wat er op Daniëlle haar Delftsblauwe tegel staat, antwoordt ze: "Be the energy you want to attract." Wij denken dat dat heel goed bij haar past, want een goede energie is wat Daniëlle altijd meeneemt naar het kantoor, en uitstraalt naar haar collega's!

## Daniëlle's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!