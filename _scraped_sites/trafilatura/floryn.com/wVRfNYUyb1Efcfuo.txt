---
title: VUUR•fusionlab bundelt de kracht van twee bedrijven
author: Redactie Floryn
url: https://www.floryn.com/klant/vuur-fusionlab-bundelt-de-creatieve-kracht-van-twee-bedrijven
hostname: floryn.com
description: VUUR•fusionlab is een strategisch creatief bureau dat bedrijven in de B2B sector helpt hun merk sterk neer te zetten!
sitename: Floryn
date: 2023-03-15
tags: ['Bedrijfsgroei']
---
VUUR•fusionlab is een strategisch creatief bureau dat organisaties helpt hun merk sterk neer te zetten. Vervolgens vertalen ze dit naar creatieve campagnes. “Door de juiste selectie van media op basis van de doelgroep keuzes, kunnen we dat heel kostenefficiënt doen. Dat zit met name in de scherpte van de targeting die we daarin aanbrengen”, vertelt ondernemer Bert de Jong.

Zoals de naam al doet vermoeden, is VUUR•fusionlab een combinatie van twee bedrijven: VUUR en fusionlab. Bert en zijn partner Freek van Oyen stonden eerst alleen aan het roer van VUUR, maar besloten te fuseren met fusionlab: een bureau dat gespecialiseerd is in digitale marketing & media.

Hoewel Bert VUUR niet zelf is gestart, drukte hij al lange tijd een belangrijke stempel op de bedrijfsvoering. “Toen ik zeven jaar geleden bij het bedrijf kwam, stond het in brand: de voormalige eigenaar was ziek. Op dat moment was het bedrijf meer een uitvoerend communicatiebureau.” Bert besloot de focus te verleggen naar waardecreatie voor de klant.

## Een nieuwe focus

Inmiddels is VUUR•fusionlab een geoliede machine met een team van twintig man. “We hebben een combinatie gemaakt van creatie en media. We zien namelijk dat als je de boodschap beter afstelt op het kanaal voor de doelgroep, het effect van je boodschap uiteindelijk groter is.”

“De charme van VUUR•fusionlab zit hem in de mate waarin iedereen zichzelf kan zijn”, vertelt Bert. “We proberen iedereen in zijn kracht te zetten zodat we vanuit daar kunnen groeien. Daarbij hebben we een openhartige cultuur waarin we alles naar elkaar uitspreken, met als doel dat de dingen die we vandaag doen morgen weer een beetje beter kunnen maken. Goed kunnen samenwerken vanuit diverse disciplines is voor ons een belangrijke pijler om altijd maximale kwaliteit te leveren en succesvol te zijn.”

“Als ik terugkijk op 2021 versus 2022 zijn we met vijftig procent gegroeid en verwacht ik dit jaar ook een groei tussen de twintig en dertig procent. We kunnen nu ook meer onze eigen klanten uitkiezen”.

“We zijn erg gericht op ontwikkeling, maar wel op een menselijke manier.”


##### Bert de Jong, mede-eigenaar Vuur-fusionlab

**Van veel kleine naar enkele grote opdrachten **

De nieuwe manier van werken zorgde bij VUUR•fusionlab voor een belangrijke verschuiving in het type klanten. Waar het bedrijf vroeger een groot aantal kleine opdrachten per maand uitvoerde, zijn dit nu tien grote per maand. “De kleinere opdrachten waren met een week afgerond, waardoor we snel betaald werden. De grotere projecten kunnen wel drie maanden duren, tegen de tijd dat je betaald wordt ben je misschien wel vijf tot zes maanden verder”, legt Bert uit.

“Dit hebben we ons relatief laat gerealiseerd waardoor we op een gegeven moment in lastig vaarwater kwamen”, vertelt hij. “Vooral wanneer er bij grotere opdrachten bedragen moesten worden voorgeschoten.”

**Een flexibel krediet**

Bert en Freek besloten op zoek te gaan naar een financieringsoplossing om de periodes tussen betalingen beter te overbruggen. Bij Floryn vonden ze een flexibel krediet dat precies paste bij hun wensen. “Het aanvraagproces liep erg relaxt. Ik had uiteraard naar andere partijen gekeken, maar Floryn stak er met kop en schouders bovenuit, bijvoorbeeld qua vriendelijkheid, meedenkend vermogen en reactiesnelheid. Allemaal dingen waar ik als ondernemer heel blij van word!”

Door het krediet van Floryn hadden Bert en Freek de financiele ruimte om de oprichters van fusionlab uit het bedrijf te kopen. “Nu zijn Freek en ik 100% eigenaar van het bedrijf, hierdoor kunnen we groeien in onze visie.”

“Theoretisch gezien had ik kunnen putten uit eigen middelen, maar ik vind het een stuk gezonder als we als bedrijf een kredietfaciliteit hebben waar gebruik van kunnen maken wanneer dit nodig is.”

**Tip: durf te kiezen waar je goed in bent**

Bert en Freek hebben de afgelopen jaren veel ervaring opgedaan als ondernemers. Hoewel ze trots zijn op waar ze staan, zouden ze sommige dingen nu anders aanpakken. Ze namen met VUUR•fusionlab namelijk regelmatig opdrachten aan die niet aansloten bij hun specialisatie of de manier van werken. “We dachten dat we dan sneller konden groeien, maar het omgekeerde is waar. Durf te kiezen en leg de focus op waar je echt goed in bent”, adviseert hij.

“Hoe beter je focust op datgene waar je goed in bent, hoe harder je groeit.”


##### Bert de Jong, mede-eigenaar Vuur-fusionlab

**Een blik vooruit**

VUUR•fusionlab heeft in 2022 een snelle en turbulente groei doorgemaakt. Hierdoor ligt de focus nu vooral op het werven van nieuwe medewerkers. “Vaak betekent nieuwe medewerkers ook wel weer dat je bepaalde processen opnieuw tegen het licht houd, dat is vaak gekoppeld aan de expertise die mensen met zich mee brengen”, vertelt Bert. Daarnaast heeft de ondernemer nog steeds groeiambitie: “Als we het jaar 2023 kunnen vergelijken met het jaar 2022 in termen van groei, opbrengst en omzet, dan sluit ik niet uit dat wij ook weer een keer op acquisitiepad gaan.”

-
### Bravinci: data en expertise als geheim voor wereldwijde groei

Bij Bravinci draait alles om het slim inzetten van data om bedrijven verder te helpen. Dit jonge, maar ambitieuze bedrijf uit de wereld van data...

-
### Kameraadschap en creativiteit: het geheim achter Cameraden

Wat begon als een hobby, groeide uit tot een toonaangevende creative agency. Dat is Cameraden! In de afgelopen jaren hebben de heren wel 55 landen...

-
### Unbound XR: van prestigeproject tot koploper in Extended Reality

Ken je dat verhaal waarin een prestigeproject uiteindelijk uitgroeit tot je grootste onderneming? Unbound XR is daar een perfect voorbeeld van! Het...