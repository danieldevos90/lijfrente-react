---
title: Duurzaam ondernemen: 10 praktische tips om je bedrijf groener te maken
author: Redactie Floryn
url: https://www.floryn.com/blog/duurzaam-ondernemen-10-praktische-tips
hostname: floryn.com
description: Ontdek 10 praktische tips voor duurzaam ondernemen. Maak impact, bespaar kosten en bouw een sterkere band met klanten. Begin vandaag nog!
sitename: Floryn
date: 2024-11-28
tags: ['Tips & tricks']
---
#### In het kort:

-
Duurzaam ondernemen draait om milieuvriendelijke keuzes maken en kosten besparen, zoals energiebesparing en groene energie.

-
Van energiebesparing tot eerlijk inkopen: kleine veranderingen zoals afvalscheiding en duurzaam reizen maken grote impact.

- Duurzaam ondernemen verbetert je imago, trekt klanten aan en helpt je besparen op kosten.

**Duu****rzaam ondernemen is niet langer een keuze, maar een noodzaak. Steeds meer ondernemers zien in dat een groenere aanpak niet alleen beter is voor de planeet, maar ook kan leiden tot kostenbesparingen en een sterkere band met klanten. Bij Floryn geloven we dat groei en duurzaamheid hand in hand kunnen gaan. Maar waar begin je? Wij zetten 10 praktische tips voor je op een rij om vandaag nog impact te maken.**

## Wat is duurzaam ondernemen?

**Duurzaam ondernemen** draait om bewustwording en actie. Het gaat erom hoe jouw bedrijf bijdraagt aan een betere wereld door milieuvriendelijke keuzes te maken en tegelijkertijd slim te blijven ondernemen. Belangrijk voor de toekomst dus. Denk hierbij aan het minimaliseren van je CO2-uitstoot, het besparen van energie of zelfs het ontwikkelen van duurzame producten of diensten.

In de praktijk wordt duurzaam ondernemen vaak verward met Maatschappelijk Verantwoord Ondernemen (MVO). Waar het verschil in zit? MVO richt zich meer op de sociale kant (zoals goed werkgeverschap), terwijl duurzaamheid zich focust op de ecologische impact. Hoewel ze verschillen van elkaar, versterken ze elkaar ook, en dragen ze bij aan een betere toekomst. Belangrijk dus om hier als ondernemer tijd en aandacht aan te besteden. Hoe je dat het beste kunt doen? Wij zetten wat tips voor je op een rij.

## Dit zijn onze 10 tips

Met kleine veranderingen kun je al veel bereiken. Gebruik groene energie, bespaar energie op kantoor, scheid je afval. Kleine dingen, maar die een grote impact kunnen maken. Hier zijn onze top 10 tips:

**Zorg voor energiebesparing op kantoor**Vervang gloeilampen door LED-verlichting, zet apparaten volledig uit in plaats van op stand-by, en kies voor energiezuinige alternatieven als je nieuwe apparatuur aanschaft. Elke kilowattuur die je bespaart, scheelt weer op je energierekening én is beter voor het milieu.**Stimuleer duurzaam reizen**Moedig je collega’s aan om de fiets te pakken, kies voor het openbaar vervoer en carpoolen onder medewerkers. Is dat geen optie? Denk dan aan elektrisch rijden. Overweeg een laadpaal bij je kantoor en profiteer van fiscale voordelen voor elektrische auto’s.**Minder (en slimmer) printen**Het klinkt misschien als een open deur, maar minder printen maakt echt verschil. Gebruik digitale tools zoals Slack of Trello om documenten te delen en print alleen als het écht nodig is.**Gebruik groene energie**Als je een eigen pand hebt, stap dan over op groene stroom of plaats zonnepanelen op het dak. Huur je je kantoor? Onderzoek de mogelijkheden met je verhuurder voor het gebruik van groene energie.**Eerlijk inkopen**Kies voor lokale leveranciers en werk samen met partners die duurzaamheid hoog in het vaandel hebben staan. Dit vermindert transportkosten en versterkt tevens je lokale economie.**Stimuleer thuiswerken**Door medewerkers vaker thuis te laten werken, bespaar je niet alleen reiskosten en CO2-uitstoot, maar verhoog je vaak ook de tevredenheid. Zorg hierbij wel voor goede digitale tools om effectief samen te werken.**Afvalscheiding**Introduceer afvalscheiding op de werkvloer: papier, glas, plastic en organisch afval apart inzamelen is een eenvoudige stap naar meer duurzaamheid.**Duurzaam verpakken**Werk je met verpakkingsmaterialen? Kies dan voor gerecyclede of composteerbare opties. Wil je zorgen voor minder retourzendingen? Zet dan duidelijke productbeschrijvingen en maatgidsen op je website.

**Flexibele werktijden**Door medewerkers buiten de spits te laten reizen, verminder je de CO2-uitstoot van lange files. Een win-win voor iedereen!**Maak duurzaamheid onderdeel van je cultuur**Zonder bewustzijn ontstaat er geen verandering. Zorg dat duurzaamheid leeft binnen je team en betrek hier ook eventueel je medewerkers in. Dit kan door workshops, interne challenges of simpelweg positieve gedragingen te belonen.

## Duurzaamheid als slimme investering

Duurzaam ondernemen is niet alleen goed voor de wereld; het is ook slim zakendoen. Een groen bedrijf heeft vaak een beter imago, trekt klanten aan die waarde hechten aan verantwoord ondernemen en kan zelfs besparen op operationele kosten.

## Financier jouw duurzaamheid

Benieuwd hoe je jouw duurzame plannen kunt financieren? Bij Floryn denken we graag met je mee. Of het nu gaat om nieuwe investeringen of het optimaliseren van je cashflow, we staan achter ondernemers die voorop willen lopen.