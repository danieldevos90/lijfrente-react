---
title: Hoe de pandemie bij Easyrelaxing zorgde voor een exploderende webshop
author: Redactie Floryn
url: https://www.floryn.com/klant/hoe-de-pandemie-bij-easyrelaxing-zorgde-voor-een-exploderende-webshop
hostname: floryn.com
description: Easyrelaxing is in 2019 opgericht door Sander Boers. Hij ging op zoek naar het juiste assortiment bij de vraag van de consument. Zo ontstond Easyrelaxing.
sitename: Floryn
date: 2022-10-04
tags: ['Bedrijfsgroei']
---
Sander Boers richtte in 2019 Easyrelaxing op. Een webshop waar vraag en aanbod op een perfecte manier samenkomen. Door de pandemie kende de webshop gouden tijden en gingen de verkopen door het dak. Nu is het tijd om te stabiliseren en een gezonde onderneming te bouwen.

Easyrelaxing is in 2019 opgericht door Sander Boers, een ondernemer in hart en nieren. Sander startte zijn loopbaan in de online marketing en zorgde er als expert voor dat webshops hoger kwamen in Google en Marketplaces. Na enkele jaren bedacht Sander dat hij dit ook voor zichzelf kon doen. Hij ging op zoek naar het juiste assortiment bij de vraag van de consument. Zo ontstond Easyrelaxing.

## Het matchen van vraag en aanbod

Bij Easyrelaxing vind je alles omtrent huis en tuin. Denk aan bloempotten, tuinsets, pannen en zwembaden. Soms vind je ineens een vreemde eend in het assortiment zoals dierenspeeltjes en sportproducten, maar altijd met een gedachten erachter. “We bieden nét een ander product dan de consument vaak online vindt. We kopen producten in, maar laten ze ook zelf produceren als er potentie in zit. Voor dit stuk marktonderzoek gebruiken we onze eigen tool. Hierbij kijken we naar hoe de winkelverkopen lopen over verschillende marketplaces. Dit wordt dan automatisch gematcht aan de trends in de markt. Hierdoor weten we precies waar vraag naar is en zorgen wij dat we het aanbod hebben.” vertelt Sander.

"We weten precies welke vraag er is en zorgen dat wij het aanbod hebben"


##### Sander Boers, eigenaar Easyrelaxing

Sinds de start van de webshop verkoopt Sander zijn producten via bol.com. “Ik deed dit al jaren voor andere partijen, dus het was een logische stap voor mezelf. Ik wist precies hoe dit platform werkt en had de juiste connecties om dit goed in te laten richten. Dat maakte de start van de webshop gemakkelijk. Door middel van een tool zetten we in één keer al onze producten op verschillende marketplaces. Het voordeel van verkopen op bol.com is dat zij een breed assortiment aanbieden. Hierdoor kunnen wij al onze producten hier kwijt. Het ene product loopt uiteraard beter dan het andere, maar we hebben in ieder geval de mogelijkheid om dit aan te bieden aan de consument.”

**Een exploderende webshop**

De pandemie heeft een enorme boost gegeven aan de onderneming van Sander. “De dag dat de pandemie startte explodeerde na de eerste persconferentie onze webshop. In eerste instantie brak er lichte paniek uit: we konden de bestellingen niet aan en onze klantenservice was al snel overbelast. Dat was enorm schakelen, maar hierdoor zijn we uiteindelijk wel flink gegroeid met het bedrijf. Uiteraard heeft het ook problemen met zich meegebracht. Het inkopen van producten is op dit moment veel duurder dan ervoor. De grondstoffen en het transport zijn enorm in prijs gestegen. Hierdoor moesten we al snel op zoek naar extra werkkapitaal om onze inkopen te kunnen blijven doen.”

“Omdat jullie bol.com verkopers scherpere rentes kunnen bieden, pakte dit ook voor mij voordelig uit.”

##### Sander Boers, eigenaar Easyrelaxing

**Extra werkkapitaal om in te kopen**

Floryn werkt sinds 2021 nauw samen met bol.com. Samen zorgen we ervoor dat bol.com ondernemers hun onderneming kunnen laten groeien middels onze zakelijke financieringen. “Door jullie samenwerking met bol.com ben ik via het platform bij jullie terecht gekomen. Ik heb mijn aanvraag ingediend en werd al snel op de hoogte gesteld van de mogelijkheden. Omdat jullie bol.com verkopers scherpere rentes kunnen bieden, pakte dit ook voor mij voordelig uit. Daarnaast werd ik aangetrokken door jullie flexibiliteit. Wanneer mijn onderneming groeit, groeit het kapitaal met ons mee. Dat werkt fijn!”

Easyrelaxing huisvest hun voorraad in een warehouse in Dordrecht-Heiloo. Binnen deze fulfilment partij heeft Easyrelaxing een eigen gedeelte binnen het pand. “Het is een fijne samenwerking. Zij profiteren van onze sales en wij profiteren van hun fulfilment expertise. We hebben verschillende robots die voor ons de bestellingen inpakken en gaan binnenkort zelfs een pilot draaien waarbij we gaan kijken hoe het is om 24/7 te gaan verzenden.”

**Vallen en opstaan**

Na de pandemie merkte Sander dat de webshop verkopen wat inzakten. “Mensen konden weer naar de winkels en dat hebben we gemerkt. We zien nu de online verkopen weer oplopen. Consumenten hebben echt de voordelen van online shoppen ontdekt. Ze stappen niet meer zo snel in de auto om naar een pannen- of tuinset te gaan kijken. Dit gebeurt allemaal online. Dat geeft hoop voor de toekomst!”

"Het online consumentengedrag biedt hoop voor de toekomst!"


##### Sander Boers, eigenaar Easyrelaxing

Wanneer we Sander vragen naar zijn ambities voor de toekomst, geeft hij aan dat hij eerst weer wil stabiliseren met zijn onderneming. “Door de veranderende tijden waar we inzitten en de onstuimige economie, is het zaak eerst te stabiliseren met de onderneming. Consumenten moeten schakelen in hun aankoop patronen nu alles duurder wordt. Aan het begin van de pandemie verkochten we enorm veel jacuzzi’s omdat iedereen thuis zat en niemand op vakantie kon. Nu de energieprijzen de pan uit rijzen, worden deze bijna niet meer verkocht. Daarom focussen we ons eerst op een stabielere markt en gaan we daarna onderzoeken waar we precies heen willen groeien.”

Ondernemen is volgens Sander vallen en opstaan. “Je kunt een maand een slechte of mindere omzet draaien, maar dit betekent niet direct dat je onderneming niet goed in elkaar zit. Je moet de markt leren kennen en de markt moet jou leren kennen. Zo groei je vanzelf naar een gezonde onderneming.”



-
### Bravinci: data en expertise als geheim voor wereldwijde groei

Bij Bravinci draait alles om het slim inzetten van data om bedrijven verder te helpen. Dit jonge, maar ambitieuze bedrijf uit de wereld van data...

-
### Kameraadschap en creativiteit: het geheim achter Cameraden

Wat begon als een hobby, groeide uit tot een toonaangevende creative agency. Dat is Cameraden! In de afgelopen jaren hebben de heren wel 55 landen...

-
### Unbound XR: van prestigeproject tot koploper in Extended Reality

Ken je dat verhaal waarin een prestigeproject uiteindelijk uitgroeit tot je grootste onderneming? Unbound XR is daar een perfect voorbeeld van! Het...