---
title: Financiële voordelen als startende ondernemer - Floryn
author: Redactie Floryn
url: https://www.floryn.com/blog/deze-voordelen-heb-je-als-startende-ondernemer
hostname: floryn.com
description: Wil jij een nieuw bedrijf beginnen? Dan kun je aanspraak maken op allerlei financiële voordelen. Benieuwd welke dit allemaal zijn? Check ze hier!
sitename: Floryn
date: 2022-03-23
tags: ['Ondernemen']
---
**Het starten van een eigen bedrijf is ontzettend leuk, maar ook best spannend. Voortaan ben je namelijk afhankelijk van je eigen winst voor het brood op de plank. Gelukkig hoef je dit niet alleen te doen, de overheid heeft verschillende regelingen om je een steuntje in de rug te geven.**

Ondernemers zijn de motor van de Nederlandse economie, geen wonder dat er verschillende potjes zijn die jou financieel kunnen ondersteunen in je opstartfase! Ook als je geen echte starter meer bent, kun je nog van veel voordelen profiteren. Zo bouw je aan een gezond bedrijf.

## Zelfstandigenaftrek

Als ondernemer met een eenmanszaak, maatschap, vennootschap onder firma of commanditaire vennootschap betaal je inkomstenbelasting over je winst. Om ondernemers te helpen, heeft de overheid de zelfstandigenaftrek ingevoerd. Als je aan de voorwaarden voldoet, mag je hiermee jaarlijks een bepaald bedrag aftrekken van je winst. De exacte hoogte verschilt per jaar, deze wordt namelijk in stappen afgebouwd van € 7.280 in 2019 naar € 3.240 in 2036. In de tabel hieronder zie je hoe dat de komende jaren zit.

|
|
|
|
2022 |
€ 6.310 |
|
2023 |
€ 5.950 |
|
2024 |
€ 5.590 |


### Startersaftrek als verhoging van de zelfstandigenaftrek

De startersaftrek is een tijdelijke verhoging van de zelfstandigenaftrek, speciaal voor startende ondernemers. Voldoe je aan de eisen voor de zelfstandigenaftrek, ben je in één of meer jaren de afgelopen vijf jaar geen ondernemer geweest en heb je de startersaftrek maximaal twee keer toegepast? Dan mag je de startersaftrek toepassen. Dat is standaard € 2.123.

**Let op:** als ondernemer met een besloten vennootschap (bv) of naamloze vennootschap (nv) betaal je geen inkomstenbelasting maar vennootschapsbelasting. In deze gevallen kun je dus geen gebruik maken van de zelfstandigenaftrek of startersaftrek.

## MKB-winstvrijstelling

Vergeet ook vooral de MKB-winstvrijstelling niet! Als je hiervoor in aanmerking komt, mag je maar liefst 14% van de winst aftrekken (na zelfstandigenaftrek en startersaftrek). Zo betaal je een stuk minder belasting. Deze regeling geldt voor iedereen die met één of meerdere bedrijven winst maakt als ondernemer. Je kunt hier dus ook van profiteren als je een besloten vennootschap (bv) hebt.

## Seed Capital-regeling

Heb je risicokapitaal nodig? Binnen de Seed Capital-regeling zijn er ruim twintig fondsen waar je als technische of creatieve starter aanspraak op kunt maken. Deze worden gefinancierd door de overheid en private investeerders. Je kunt dan kapitaal krijgen, maar ook deskundige begeleiding en een netwerk. De aanvraagcriteria en voorwaarden variëren per fonds, maar de mening van de fondsmanager geeft uiteindelijk de doorslag.

## Jonge ondernemer? Probeer Erasmus For Young Entrepreneurs

De ondersteuning komt niet alleen uit Nederland, maar ook vanuit de Europese Unie. Als jonge ondernemer kun je je aanmelden voor het Erasmus for Young Entrepreneurs-programma. Je kunt dan maximaal zes maanden bij een mkb-bedrijf van een ervaren ondernemer in een ander land in de EU werken. Zo doe je inspiratie op voor je eigen bedrijf.

## Financiering bij Floryn

Ben je eenmaal minstens zes maanden aan het ondernemen? Dan kun je ook bij Floryn terecht voor een bedrijfsfinanciering tot € 3 miljoen. Je doet je aanvraag online in twee minuten, binnen 24 uur weet je precies hoeveel je kunt lenen. Je krijgt een vaste contactpersoon en direct financieel inzicht met ons handig financieel dashboard.