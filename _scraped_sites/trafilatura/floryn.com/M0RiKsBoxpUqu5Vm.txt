---
title: People of Floryn: Marijn, teamplayer, ondernemer pur sang, én onze CTO
author: Redactie Floryn
url: https://www.floryn.com/blog/people-of-floryn-marijn
hostname: floryn.com
description: Maak kennis met Marijn. We duiken in zijn fascinerende reis, van zijn vroege hobby's tot zijn rol als CTO binnen ons groeiende bedrijf. Lees meer!
sitename: Floryn
date: 2023-11-16
tags: ['Floryn']
---
**M****aak kennis met ****Marijn. Als kind was hij al een bouwer en bracht zijn vrije tijd door met het maken van Lego-creaties en het samenwerken met vrienden om iets geweldigs te maken. Deze vroege passie voor bouwen heeft zich door de jaren heen voortgezet en bracht hem tot waar hij nu staat. We duiken in zijn fascinerende reis, van zijn vroege hobby's tot zijn rol als CTO binnen ons groeiende bedrijf.**

**Actief bezig zijn; in de sport en tijdens ondernemen**

Buiten het werk bij Floryn is Marijn een fanatieke crossfit-beoefenaar, wat niet alleen goed is voor zijn fysieke gezondheid, maar ook een vorm van competitie biedt. Sportiviteit zat altijd al in zijn bloed, van zijn jeugdige jaren als fanatiek honkbalspeler tot nu. Ook doet hij in zijn vrije tijd graag leuke dingen met zijn kinderen, waarbij hij zijn jeugd opnieuw beleeft door samen met hen Lego te bouwen en te coachen in het voetbalteam.

Op de middelbare school begon Marijn zijn reis als ondernemer door websites te maken, vooral gericht op gaming. Zijn liefde voor programmeren was al vroeg duidelijk, maar onderwijs op dat gebied was nog schaars. Dus ging hij zelf aan de slag en leerde hij het vak door te proberen en te puzzelen. Zijn school merkte zijn talent op en gaf hem de kans om hun website te bouwen. Dit was het startpunt van zijn ondernemende carrière, die rond 2004 begon, nadat hij zich had ingeschreven bij de KVK.

“Wij geloven erin dat een idee niet ontstaat op een zolderkamertje, maar door het samenbrengen van verschillende disciplines, die een probleem ervaren. Er kan dan een goede oplossing ontwikkeld worden.”


**Een ondernemersduo ontstaat**

Tijdens deze periode ontmoette Marijn andere leerlingen die hier ook mee bezig waren, waaronder onze huidige CEO, Sven. Beiden waren vol passie bezig met het maken van websites. Sven richtte zich meer op het ontwerp, terwijl Marijn meer focus had op de technische aspecten. Dat is het moment dat de samenwerking ontstond, waarbij ze steeds meer projecten samen aanpakten.

Tijdens hun studiejaren bleven ze websites bouwen en uitbreiden. Dit leidde tot verschillende projecten, sommige met meer succes dan andere. Tijdens het afstudeerproject van Marijn werkten ze samen aan een applicatie die uiteindelijk een startup werd. Op dat moment waren Sven en Marijn nog maar 23-24 jaar oud. Een Amerikaans bedrijf zag de charme van het bedrijf en nam hen aan boord voor een avontuur in Silicon Valley.

In de Verenigde Staten werkten ze aan grote projecten zoals het hoofdkantoor van Facebook, Disneyland in Shanghai en het Louis Vuitton-museum in Parijs. Marijn vertelt: “Het was een ongelooflijk leerzame ervaring vol avonturen en groeikansen.” Na een tijdje werd ook dit bedrijf overgenomen door een nog groter bedrijf, waardoor het tot 8000 medewerkers groeide. Op dat punt besloten Sven en Marijn dat het tijd was om een nieuwe weg in te slaan.


**Een goed idee ontstaat niet op een zolderkamer**

Marijn vertelt: “We geloven dat een idee voor een bedrijf niet ontstaat op een zolderkamertje, wat veel mensen denken. Wij geloven erin dat een idee ontstaat uit het samenbrengen van mensen van verschillende disciplines, die een probleem ervaren. Er kan dan een goede oplossing ontwikkeld worden, waarmee het probleem kan worden opgelost.” Het was op dit kruispunt dat ze Gion ontmoetten. InvoiceFinance (de voorgaande naam van Floryn) was geboren, en met de medewerking van alle collega's en slimme tools groeiden ze uit tot wat Floryn vandaag is: een bedrijf met meer dan 60 toegewijde medewerkers en volop kansen in het vooruitzicht.

**Een teamplayer in hart en nieren**

Als CTO bij Floryn houdt Marijn zich bezig met technische zaken en is hij altijd te vinden binnen zijn team vol engineers. Zijn betrokkenheid beperkt zich niet alleen tot technologie; hij is dagelijks ook druk met compliance, regelgeving, het analyseren van data en bijvoorbeeld CRM. Daarnaast is hij ook nauw betrokken bij verschillende externe projecten en werkt aan strategische projecten die een grote impact hebben op ons bedrijf. Een bezige bij dus!

**De kracht van samenwerken**

Voor Marijn is het samenwerken met anderen om iets groots te bereiken de drijvende kracht achter zijn motivatie. Net zoals hij vroeger met Lego speelde en nu samenwerkt met zijn collega's om successen te behalen, begrijpt hij dat de echte uitdagingen en successen samen worden gerealiseerd. Bij de vraag 'Wat staat er op jouw Delftsblauwe tegel?’ antwoordt Marijn: ‘Where there is data smoke, there is business fire’. Dat is het bewijs dat passie, samenwerking en doorzettingsvermogen de bouwstenen zijn van succes, of je nu werkt aan een indrukwekkende startup of met je kinderen speelt.

## Marijn's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!