---
title: Floryn lanceert nieuwe functie. Het onboardingproces is nu nog makkelijker!
author: Redactie Floryn
url: https://www.floryn.com/blog/floryn-lanceert-nieuwe-functie
hostname: floryn.com
description: Ons ontwikkelingsteam heeft de handen ineen geslagen om het onboarding proces nog makkelijker te maken. Hoe ze dat hebben gedaan? Je leest het hier!
sitename: Floryn
date: 2023-03-09
tags: ['Technology']
---
Ons ontwikkelingsteam zit nooit stil en dat hebben ze deze keer weer laten zien. Een paar maanden geleden hebben onze software engineers de handen ineengeslagen om een nieuwe functie te lanceren waarmee we onze klanten nog beter van dienst kunnen zijn. Het is een snelle en gemakkelijke manier om documenten te scannen en te verifiÃ«ren, en dit is allemaal mogelijk met een mobiele telefoon. Waarom hebben we dit project opgezet? Het antwoord is simpel: veiligheid en automatisering.


We willen onze klanten zo veilig mogelijk van dienst zijn en voldoen aan de wettelijke verplichtingen. Daarom werken we samen met een organisatie die gespecialiseerd is in het beoordelen van documenten. Hierdoor verlagen we de kans op fraude en zorgen we ervoor dat onze klanten veilig en vertrouwd bij ons kunnen lenen.

**Grondiger dan ooit! **

Maar het gaat niet alleen om veiligheid. Met deze nieuwe functie kunnen we ook tijd besparen en automatiseren. Onze financieel analisten hoeven niet langer identiteitsbewijzen handmatig te controleren en de check die wordt uitgevoerd op de documentatie is nog grondiger dan voorheen. Daarnaast krijgen klanten de mogelijkheid om hun identificatie op te sturen via hun mobiele telefoon, waardoor het proces van aanvraag vlotter verloopt en onze klanten hun krediet sneller op de rekening hebben.

Gebruikers worden stap voor stap begeleid om een geldige fotokopie van hun identiteitsbewijs te maken met hun mobiele telefoon. Dit voorkomt gedoe met het inscannen van documenten en gebruikers krijgen direct feedback als er iets mis is aan de kopie. Dit maakt het hele proces vlotter en prettiger voor de klant.

**Gewoon en simpel met de mobiele telefoon**

Tijdens het onboardingproces worden klanten gevraagd om een foto te maken van hun paspoort zodat onze financieel analisten een duidelijke identificatie hebben van de klant. Voordat de klant begint met het maken van de fotokopie met de telefoon, krijgen zij een duidelijke uitleg hoe ze het beste een foto kunnen maken van het identificatiedocument voor het beste en snelste resultaat. Wanneer het document is gefotografeerd en verstuurd, ziet het programma binnen maximaal vijf minuten, maar vaak al binnen enkele seconden of het correct gescand is.

**Het resultaat mag er wezen! **

Ons salesteam merkt al snel resultaat. Het onboarden van klanten is een stuk makkelijker en ruim 85% van de identificaties wordt direct goed gescand. Dit maakt de ervaring voor onze klanten prettiger en het systeem geeft aan wanneer er een fout in de scan zit, zodat de klant dit direct kan aanpassen. Het proces verloopt sneller en de klant weet snel waar hij aan toe is.

We zijn ontzettend enthousiast over deze nieuwe functie en we hopen dat onze klanten er net zo enthousiast over zijn als wij. We willen onze klanten een veilige en gemakkelijke manier bieden om bij ons te lenen en we denken dat we met deze nieuwe functie weer een stap in de goede richting zetten.

## Op zoek naar een zakelijke lening?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.