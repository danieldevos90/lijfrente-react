---
title: Floryn is genomineerd voor de Deloitte Technology Fast 50 awards
author: Redactie Floryn
url: https://www.floryn.com/blog/floryn-genomineerd-voor-deloitte-fast50
hostname: floryn.com
description: In de categorie Rising Stars kan Floryn een prijs in de wacht slepen voor Most Disruptive Innovator 2019 én voor Rising Star 2019.
sitename: Floryn
date: 2021-10-14
tags: ['Technology', 'Floryn']
---
**Floryn is genomineerd voor niet één, maar twee Deloitte Technology Fast 50 awards. In de categorie Rising Star kan Floryn een prijs in de wacht slepen voor Most Disruptive Innovator 2019 én voor Rising Star 2019.**

“Elk bedrijf gebruikt technologie, maar de bedrijven die uiteindelijk de Technology Fast 50 halen zijn hierin zo bedreven, dat zij bestaande markten ontwrichten en/of nieuwe markten aanboren”, beschrijft Ivo Meij, Senior Manager bij Deloitte.

“We zijn dan ook enorm trots om genomineerd te worden voor de Deloitte Technology Fast 50 awards”, vertelt Sven van der Biezen, mede-oprichter en CEO van Floryn. “Het is, naast onze mensen, onze technologie die ervoor zorgt dat we zo snel kunnen groeien. Met behulp van data-analyse en machine learning kunnen we op basis van actuele banktransacties binnen enkele seconden een snellere en betere risico-inschatting maken. Een verademing in vergelijking met de bank, waar ondernemers soms weken moeten wachten. Om daardoor genomineerd te worden voor de Most Disruptive Innovator 2019 en voor de Rising Star 2019 is een mooie erkenning.”

**Deloitte Technology Fast 50**

De Technology Fast 50 is een jaarlijks terugkerende verkiezing van de vijftig snelst groeiende technologiebedrijven van Nederland. De selectie vindt plaats op basis van de percentuele omzetgroei over de afgelopen vier jaar.

**Rising Star**

Rising Star is het onderdeel van de Technology Fast 50 dat zich richt op jonge tech start-ups die snel groeien. Wie uiteindelijk op 10 oktober met de naam ‘Most Disruptive Innovator’ en ‘Rising Star’ naar huis gaat, wordt door een onafhankelijke jury bepaald. Zij kijkt naar omzetpotentie, schaalbaarheid en innovatiekracht.

**Over Floryn**

Floryn (voorheen InvoiceFinance) is een FinTech waar ondernemers terecht kunnen voor snel, flexibel en eenvoudig zakelijk krediet met een veel betere klantervaring en service dan bij de bank. Floryn is opgericht in 2016 en kreeg in 2017 een kapitaalinjectie van 6 miljoen euro van onder andere Peak Capital, bekend van o.a. Catawiki, OneFit en Channable, en Kalo Bagijn, mede-oprichter van BinckBank en Brand New Day. Bij de startup, die is gevestigd in de Jheronimus Academy of Data Science (JADS) in ’s-Hertogenbosch, werken 50 professionals.