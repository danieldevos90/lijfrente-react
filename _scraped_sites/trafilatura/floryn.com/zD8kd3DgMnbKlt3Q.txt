---
title: Welke soorten financiering zijn er?
author: Redactie Floryn
url: https://www.floryn.com/blog/welke-soorten-financiering-zijn-er
hostname: floryn.com
description: Kapitaal nodig om te groeien met je onderneming? De keuze is reuze! Floryn neemt je mee in de soorten zakelijke financieringen die er zijn. Lees hier meer!
sitename: Floryn
date: 2022-02-04
tags: ['Zakelijke financiering']
---
Wil je graag groeien met je onderneming, en heb je hier kapitaal voor nodig? Bij Floryn kun je kiezen tussen de zakelijke lening en het zakelijke krediet. Laten we beginnen met de gemene deler: de zakelijke lening en het zakelijk krediet zijn allebei financieringsvormen waarbij je een bedrag krijgt van een financierder. Dat geld kun je bijvoorbeeld gebruiken voor het financieren van werkkapitaal, of voor een nieuwe bedrijfswagen. Zo heb je bijvoorbeeld ook voorraad financiering en overname financiering. De manier waarop je die precies opneemt, verschilt wel. Dit maakt dat elke variant nèt andere toepassingen heeft.

Huub Rozendaal, senior salesmanager bij Floryn, weet alles over financieringsaanvragen. “Wanneer je een aanvraag doet, komt dat bij ons salesteam binnen. Wij kijken dan met je mee om samen te bepalen wat voor soort financiering passend voor je is. Het komt namelijk ook wel eens voor dat ondernemers de ene vorm aanvragen en we de andere adviseren.”

Goed om te weten: je kiest voor een zakelijke lening óf een zakelijk krediet. Deze kun je niet combineren.

## Wanneer kies je voor een zakelijk krediet?

Een zakelijk krediet is een doorlopende financiering. Dat betekent dat je op elk moment geld kunt opnemen voor je bedrijf, maar ook kosteloos kunt aflossen. Daarin lijkt het een beetje op een courant krediet waarbij je rood kunt staan. Het grote voordeel van deze financieringsvorm, is dat je zo altijd voldoende geld achter de hand hebt om te groeien met je onderneming. Het krediet groeit mee met de omzet, waardoor we er ook voor zorgen dat je voldoende liquiditeit hebt voor onverwachte uitgaven.

Daarnaast is het een ideale oplossing voor ondernemers die werkkapitaal nodig hebben. Je kunt altijd opnemen als je dat nodig hebt, bijvoorbeeld om extra voorraad in te kopen, of om je leveranciers te betalen voor je eigen facturen betaald zijn.

## Wanneer kies je voor een zakelijke lening?

Bij de zakelijke lening krijg je het volledige bedrag direct op je rekening gestort. Vaak kies je deze variant wanneer je een grote uitgave gaat doen, waarvan je goed kunt schatten wat de kosten zullen zijn. Wanneer je aanvraag is goedgekeurd (vaak binnen 24 uur), kun je het geld direct opnemen. Als je dus vandaag bedenkt dat je een nieuwe machine nodig hebt, kun je die morgen al aanschaffen. Andere toepassingen zijn bijvoorbeeld de aanschaf van een bedrijfspand, een overname, of uitbreiding naar het buitenland. Aflossen doe je binnen 1 tot 5 jaar, je leest hier meer over in het blog

## Tabel verschillen zakelijke lening en krediet

In de volgende tabel zie je de belangrijkste verschillen tussen de zakelijke lening en het zakelijke krediet. Zo wordt het nog makkelijker om de juiste keuze te maken.

|
|
|
|
Eenmalige kapitaalinjectie |
Doorlopende financiering, groeit mee met je omzet |
|
Meest geschikt voor losse grote uitgaven |
Meest geschikt als je regelmatig extra kapitaal nodig hebt en wilt groeien |
|
Aflossen binnen 1 tot 5 jaar |
Doorlopend aflossen, standaard in 25 of 100 weken |
|
Beschikbaar bedrag is tot 2x de gemiddeld maandomzet |
Beschikbaar bedrag is tot 1.5 keer gemiddelde maandomzet. |