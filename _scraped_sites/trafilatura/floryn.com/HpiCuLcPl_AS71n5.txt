---
title: Zakelijke lening of krediet voor je bedrijf - Floryn
author: Redactie Floryn
url: https://www.floryn.com/blog/zakelijke-lening-versus-zakelijk-krediet-wat-is-de-beste-keuze
hostname: floryn.com
description: Bij Floryn kun je terecht voor financiering van €10.000 tot €3 mln. Ontdek binnen twee minuten welke financiering bij jou past. Vraag direct online aan!
sitename: Floryn
date: 2021-10-14
tags: ['Zakelijke financiering']
---
**Een zakelijke lening, of toch liever een zakelijk krediet? Veel ondernemers vinden het lastig om te bepalen welke financieringsvorm het beste bij hun bedrijf past. Geen nood! In dit artikel geven we je een helder overzicht van de twee varianten.**

## Bepaal je kapitaalbehoefte

De kans is vrij groot dat je in elk geval al weet dat je financiering nodig hebt. Anders was je waarschijnlijk ook niet aan dit artikel begonnen. Nu is het nog de vraag welke vorm het meest geschikt is. In de basis krijg je bij zowel de zakelijke lening als het zakelijke krediet geld om je bedrijf naar een hoger plan te tillen.

Om erachter te komen voor welke variant je het beste kunt gaan, is het belangrijk om eerst helder uit te werken hoeveel je precies nodig hebt, wat je met het geld wilt gaan doen en op welk moment je het wilt gaan inzetten. Stel jezelf hiervoor de volgende vragen:

- Waar kom ik op dit moment geld tekort/welk knelpunt staat mijn groei in de weg?
- Wat wil ik graag binnen vijf jaar bereikt hebben met mijn bedrijf?
- Heb ik daar meer personeel voor nodig?
- Kunnen mijn machines en leveranciers de groei aan die ik voor ogen heb?
- Heb ik voor langere tijd doorlopend financiering nodig, of juist een kapitaalinjectie?
- Wanneer verwacht ik de investering terugverdiend te hebben?

## Zakelijke lening of zakelijke krediet: wat is het verschil?

Het grote verschil tussen deze zakelijke kredieten en leningen, is de manier waarop je het geld opneemt. Bij de zakelijke lening krijg je het volledig bedrag in één keer op je rekening gestort. Het is dan ook het meest geschikt voor situaties waarin je een grote uitgave wilt doen. Denk hierbij bijvoorbeeld aan de aanschaf van een waardevolle nieuwe machine, een bedrijfspand of een auto van de zaak. Je kunt het geld direct opnemen wanneer je aanvraag is goedgekeurd.

**Tip: Bij een zakelijke lening kun je vaak meer financiering krijgen dan bij het zakelijke krediet.**

Zakelijk kredieten werken net even iets anders. Dit is namelijk een doorlopende financiering. Dat wil zeggen dat je op elk moment geld kunt opnemen, net als bij een courant krediet waarbij je rood kunt staan. Opnemen kan waar en wanneer je maar wilt, bijvoorbeeld in de Floryn-app. Zakelijk krediet is bijzonder geschikt als werkkapitaalfinanciering. Je hebt zo altijd voldoende geld achter de hand voor extra voorraad, of het betalen van je leveranciers voordat je facturen betaald zijn.

### Verschillende manieren van afbetalen

Natuurlijk betaal je een zakelijke lening of krediet ook weer terug, met rente. De manier waarop, verschilt tussen de twee varianten.

- Bij de zakelijke lening betaal je binnen 1 tot 5 jaar. Deze flexibele looptijd bepaal je zelf door kritisch te kijken naar de aard van je investering. Verwacht je het bedrag (plus rente) razendsnel terug te verdienen? Dan zet je de looptijd bijvoorbeeld op 1 jaar. Werk je juist aan een langetermijnplan? Dan kies je liever voor 5 jaar.
- Zoals we hierboven al schreven is het zakelijke krediet een doorlopende financieringsvorm. Dat wil zeggen dat je niet alleen doorlopend kunt opnemen, maar ook aflossen. Iedere maand los je een deel van je lening af, maar dit kun je altijd weer opnemen. Goed om te weten: je betaalt alleen rente voor het bedrag dat je daadwerkelijk hebt opgenomen.