---
title: 5 Financiële tips voor creatieve ondernemers
author: Redactie Floryn
url: https://www.floryn.com/blog/5-financiële-tips-voor-creatieve-ondernemers
hostname: floryn.com
description: Heb jij ook wel een last van een (kleine) dosis chaos als creatieveling? Lees dan snel verder over deze vijf tips om overzicht te houden op je financiën.
sitename: Floryn
date: 2023-02-22
tags: ['Tips & tricks']
---
De meeste mensen staan vaak te popelen om te zien wat de creatievelingen onder ons als volgende in de wereld brengen. Ben jij als ondernemer werkzaam in een creatief beroep, zoals kunstenaar, set dresser of grafisch ontwerper? Veel creatieve ondernemers hebben wel eens last van een (kleine) dosis chaos. Komt dit je bekend voor? Lees dan even verder. We hebben voor jou vijf creatieve ondernemers gevraagd om tips voor een beter overzicht op je financiën.

## Begrijp hoe belasting werkt

Een van de belangrijkste financiële aandachtspunten draait om de belasting. Als creatief ondernemer werkt dat namelijk anders dan bij mensen in loondienst. Freelance fotograaf, content creator en reisblogger Moniek Kuipers gaf de volgende tip:

“Begrijp hoe dingen zoals omzetbelasting, overige belastingen en wetten werken voordat je het uitbesteedt. Zo houd je grip op je inkomsten en uitgaven.”

## Excel is je held

Myrthe Linssen is personal branding fotograaf. Ze is een jaar geleden begonnen met ondernemen en moest zelf veel uitvogelen. Myrthe doet haar administratie het liefst in Excel:

“Ik maak een Excel-bestand waar je al je opdrachten inzet samen met een overzicht van alle onkosten, de omzet van die opdracht, de btw en het totaalbedrag. Ook zet ik hier de verloopdatum van elke factuur in zodat ik bijhoud of klanten wel op tijd betalen. Dit doe ik per maand, per kwartaal en paar jaar. Zo heb ik een compleet overzicht van wat ik moet afgeven aan de belasting en wat ik overhoud. Excel heeft een makkelijke manier van werken door formules waardoor het programma alles voor je uitrekent.”

**Boekhoudprogramma’s maken je leven een stuk gemakkelijker**

Ben je niet zo handig met Excel? Dan is er gelukkig een handig digitaal alternatief. Max de Bever werkt fulltime als freelance grafisch vormgever voor Everbloom Games en heeft al meer dan honderd logo’s ontworpen. is groot voorstander van het gebruik van boekhoudprogramma’s als Moneybird en Rompslomp. “Hier houd je een overzicht van al je inkomsten en uitgaven en je kunt er altijd bij” legt hij uit. “Dit is ook handig voor je boekhouder. Ze hebben dan een financieel overzicht en hoeven je niet te vaak aan de mouw te trekken. Natuurlijk moet je het wel goed bijhouden.”

**Bonnetjes, bonnetjes en nog meer bonnetjes**

Freelance mode stylist Valerie Ntantu heeft al meerdere tijdschrift publicaties achter de rug en werkt voor diverse merken. Ze heeft regelmatig zakelijke uitgave die ze moet bewaren in haar administratie.

“Maak van ieder bonnetje dat je hebt gelijk een foto na de betaling” tipt ze. “Anders verdwijnen ze snel in je tas of in een jaszak. Op deze manier heb je ze in ieder geval altijd nog digitaal en kun je ze makkelijk terugvinden wanneer je ze invoert in je boekhoudsysteem.”

**Kor, kende je het al?**

Elif Ülkü is een allround creative die naast haar vaste baan bij Xite werkt als freelance designer. Als zelfstandige heeft ze onder andere al meerdere albumcovers ontworpen. Ze heeft een slimme tip voor beginnende creatieve ondernemers die nog geen fulltime klantenbestand hebben:

“Geef jezelf op voor een KOR (kleine ondernemingsregeling). Door deze regeling mag je geen btw vragen bij je klant, maar hoef je ook geen btw op te geven bij de belasting. Dit geeft rust en het scheelt werk.”

## Op zoek naar een zakelijke lening?

Geld lenen zonder bank? Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.