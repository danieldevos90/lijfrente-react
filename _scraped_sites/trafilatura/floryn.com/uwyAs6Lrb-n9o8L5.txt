---
title: De 7 meest inspirerende podcasts voor ondernemers
author: Redactie Floryn
url: https://www.floryn.com/blog/7-inspirerende-podcasts-voor-ondernemers
hostname: floryn.com
description: Iedereen kan een extra dosis inspiratie gebruiken. Hoe leuk is het om te leren van andere ondernemers? Met deze selectie podcasts ben je even zoet.
sitename: Floryn
date: 2021-10-14
tags: ['Tips & tricks']
---
#### In het kort:

-
Ontdek boeiende podcasts met ondernemers en experts die waardevolle inzichten, anekdotes en praktische tips delen voor jouw bedrijf.

-
Onze lijst bestaat uit zowel Nederlandse als Engelse podcasts, zoals 'Groeivoer voor Ondernemers' en 'How I Built This'.

-
Luister naar verhalen van bekende namen en start-ups over businessmodellen, groei, tegenslagen en succesverhalen.


**Als ondernemer zit je vaak boordevol goede ideeën. Toch kan iedereen wel eens een extra dosis inspiratie gebruiken. Hoe leuk is het dan om te leren van andere ondernemers en experts? Met deze selectie podcasts ben je voorlopig even zoet. Klik op onderstaande titels om direct naar de podcast te gaan.**

## 1. How I built this with Guy Raz - NPR

In deze wervelende podcast gaat presentator Guy Raz in gesprek met de ondernemers, innovators en idealisten achter de bekendste bedrijven ter wereld. Je krijgt een inkijkje in de start van gerenomeerde gasten als Michael Dell van computergigant Dell, Tobias Lütke van e-commerceplatform Shopify en Perry Chen van crowdfundingplatform Kickstarter. Door de mooie verhalen en grappige anekdotes blijf je luisteren.

Taal: Engels

## 2. Groeivoer voor Ondernemers Podcast

De Groeivoer voor Ondernemers Podcast zit boordevol inspiratie, inzicht en praktische tips voor jou als ondernemer. In de Groeivoer Podcast kun je luisteren naar interviews met ondernemers, auteurs en andere experts op het gebied van ondernemen.

Taal: Nederlands

## 3. Tim Ferriss Show

Dit rijtje zou niet compleet zijn zonder de razend populaire Tim Ferriss Show. Met 600 miljoen downloads heeft hij zijn succes ruimschoots bewezen. In elke aflevering gaat presentator Tim Ferriss in gesprek met een high-profile gast over zijn of haar tactieken, tools en routines. In vorige afleveringen kwamen onder andere Hugh Jackman, Maria Sharapova en Kevin Hart voorbij.

Taal: Engels

## 4. Masters of Scale with Reid Hoffman

Deze podcast wordt gehost door niemand minder dan Reid Hoffman, medeoprichter van LinkedIn en investeerder bij Greylock. Hij vertelt wat je nodig hebt om als bedrijf keihard te laten groeien en test zijn theorieën bij grote leiders. Opvallend detail: Masters of Scale committeert zich eraan om evenveel vrouwelijke als mannelijke gasten te ontvangen.

Taal: Engels

## 5. Baanbrekende businessmodellen - BNR Businessradio

Op zoek naar een geschikt businessmodel? Dan zit je bij Baanbrekende businessmodellen goed! In deze podcast gaan John van Schagen en Patrick van der Pijl in gesprek met bedrijven die het écht even anders doen. Denk bijvoorbeeld aan een origineel verdienmodel of een slim nieuw distributiekanaal. Er komen niet alleen gevestigde bedrijven, maar ook start-ups aan het woord.

Taal: Nederlands

## 6. Startup - Gimlet

Startende ondernemers opgelet! In deze podcast vertellen presentatoren Alex Blumberg and Lisa Chow je alles over het starten van een eigen bedrijf. In het eerste seizoen vertellen ze over de start van Gimlet zelf, in het tweede over een datingbedrijf genaamd Dating Ring. Daarna hebben ze het roer omgegooid, nu staat in elke aflevering één bedrijf centraal.

Taal: Engels

## 7. Vallen & Opstaan - KPN

Vallen & Opstaan is een positieve podcast over hoe bekende en onbekende bedrijven omgaan met tegenslagen en successen. Leuk detail: presentator Vincent Reinders bespreekt ook hun ochtendrituelen. Een greep uit de gasten: Marlies Dekkers (Marlies Dekkers Lingerie) Jonnie en Thérèse Boer (De Librije) en Ron Simpson (de Avocado Show).

Taal: Nederlands

## Jouw goede ideeën waarmaken?

Met een financiering van nu kun je je ambities waarmaken en je bedrijf laten groeien. Vraag hier direct je financiering aan of ontdek via onze Quickscan binnen 2 minuten de mogelijkheden voor jouw bedrijf.