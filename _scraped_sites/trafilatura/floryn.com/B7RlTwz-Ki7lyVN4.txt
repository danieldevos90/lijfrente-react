---
title: Zakelijke financiering zonder jaarcijfers - Floryn
author: Redactie Floryn
url: https://www.floryn.com/blog/een-zakelijke-financiering-afsluiten-zonder-jaarcijfers
hostname: floryn.com
description: Een zakelijke lening of krediet aanvragen zonder jaarrekening? Door onze slimme technologie is je financiering zo geregeld. Doe direct online je aanvraag!
sitename: Floryn
date: 2021-11-25
tags: ['Zakelijke financiering']
---
**Wanneer je op zoek gaat naar een passende zakelijke financiering bij de bank, zul je altijd jaarcijfers aan moeten leveren. Bij een alternatieve financierder is dit niet altijd het geval. Zij beoordelen kredietwaardigheid vaak op andere factoren. Floryn neemt je mee in dit proces!**

## Wat zijn jaarcijfers eigenlijk?

Wanneer we het hebben over jaarcijfers (of een jaarrekening), hebben we het over een overzicht van de financiële situatie van een onderneming. Het gaat dan om een overzicht van het afgelopen boekjaar. Ieder bedrijf beschikt over jaarcijfers. Als ondernemer stuur je onder andere jaarlijks je jaarcijfers naar de Kamer van Koophandel. Op een jaarrekening vind je onder andere een balans, winst- en verliesrekening en een toelichting daarop.

## Twee soorten jaarcijfers

Er bestaan twee soorten jaarcijfers: de fiscale jaarrekening en de bedrijfseconomische jaarrekening. Hierbij is de fiscale jaarrekening een overzicht dat moet voldoen aan de normen van de Belastingdienst. Deze is bedoeld om de fiscale winst van een onderneming te berekenen. Een bedrijfseconomisch overzicht geeft een helder beeld van de huidige situatie van een onderneming. Hier wordt er geen rekening gehouden met fiscale normen, maar staan alle cijfers er zoals ze zijn vanuit bedrijfseconomisch oogpunt.

## Kredietwaardigheid van jouw onderneming

Bij Floryn kun je voor een financiering tot EUR 150.000 zonder jaarcijfers een zakelijke lening aanvragen. De voorwaarden zijn dat je bedrijf minimaal zes maanden bestaat en staat ingeschreven bij de KvK. Wanneer dit het geval is, is Floryn bereid om uit te zoeken wat de kredietwaardigheid van jouw onderneming is. Hierbij kijken we graag naar de actuele situatie van een onderneming, en hechten we minder waarde aan de cijfers van vorig jaar. Door gebruik te maken van slimme technologie kunnen we op basis van de bankafschriften van alle zakelijke rekeningen van je onderneming binnen no-time analyseren of een zakelijke financiering een goede optie is voor jouw bedrijf.


“Het actuele bank beeld is leidend. We focussen ons op de huidige onderneming én de toekomstvisie van een ondernemer!”

**R**owald Megens, Risk Underwriter

## Het aanvraag- en analyseproces

### De ondernemer achter de aanvraag

Mocht je een aanvraag doen voor een zakelijke financiering dan neemt een medewerker van Floryn altijd eerst telefonisch contact met je op. Dit is vanaf dat moment ook jouw contactpersoon bij Floryn en altijd bereikbaar voor vragen. Voordat de medewerker contact met je opneemt heeft onze slimme technologie al een eerste kredietwaardigheidscheck gedaan op basis van de ingediende bankafschriften van de afgelopen zes maanden (zie je, géén jaarcijfers!). Deze uitkomst wordt de leidraad van het gesprek. Daarnaast leren we graag de ondernemer achter de aanvraag beter kennen. We denken graag mee met de ambities en mogelijkheden die er zijn.

## Machine learning doet zijn werk

Het model plakt automatisch verschillende labels op de transacties die naar voren komen in de bankafschriften en vertaalt deze dan naar een actueel kasstroomoverzicht. Hieruit krijgen we een eerste inzicht in onder andere de debiteuren, crediteuren en bijvoorbeeld de contante transacties waar de onderneming mee te maken heeft. Dit overzicht kan al binnen twee minuten inzichtelijk zijn. Zo bieden we niet alleen snelheid voor onszelf, maar ook voor jou!

## We make you an offer you can’t refuse

Naar aanleiding van het actuele kasstroomoverzicht en het gesprek dat onze sales collega heeft gehad met de ondernemer gaat een risk medewerker van Floryn de aanvraag nog eens wat beter bekijken. Diegene bekijkt een uitgebreid overzicht van alle berekeningen die het model heeft gemaakt, corrigeert verkeerd gelabelde transacties waar nodig en neemt alle gegevens nog eens goed onder de loep.

Daarna brengt hij in kaart welke voorwaarden en tarieven wij een ondernemer kunnen bieden, zodat het voor beide partijen een interessante samenwerking wordt. Hierbij wordt een onderneming geschaald van risicoprofiel A t/m D. Aan deze scores hangen verschillende voorwaarden en tarieven. Floryn wil altijd meegroeien met een klant, het kan dus zijn dat we enkele maanden later andere mogelijkheden voor je zien en we de bedrijfssituatie nogmaals gaan bekijken.

Ben je als ondernemer akkoord met het voorstel? Dan vragen we je nog enkele gegevens aan te leveren zodat we je kunnen onboarden volgens de geldende compliance en KYC regels die gelden voor alle financiële instellingen. Als deze juist zijn bevonden heb je daarna toegang tot jouw zakelijke financiering. En dat allemaal zonder jaarcijfers!