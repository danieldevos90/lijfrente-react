---
title: Meet the Go-getters: Bart
author: Redactie Floryn
url: https://www.floryn.com/blog/go-getter-bart
hostname: floryn.com
description: Meet Bart, een sportieve bourgondiër én Accountmanager Partners binnen Floryn. Ontdek zijn hobby's, en waar 'Go for it.' voor hem in zit.
sitename: Floryn
date: 2025-02-19
tags: ['Floryn']
---
**Meet Bart!**** In zijn vrije tijd vaak in de sportschool te vinden, of tijdens een mooie hardlooproute. Die sportiviteit wisselt hij af met bourgondisch genieten met familie en vrienden. Een perfecte balans, als je het ons vraagt. Binnen Floryn maakt hij deel uit van het Partner Team. De sfeer in het team? Daarmee zit het wel goed. Lees verder voor zijn inspirerende kijk op ambitie en het stukje ‘Go for it.’.**

**Sportieve bourgondiër**

Zo zou hij zichzelf omschrijven. Een etentje met vrienden, een drankje met familie, en daarna een stevige work-out in de sportschool. Plezier maken en gezond bezig zijn is iets wat bij hem goed in balans is. Hij sport vijf tot zes keer per week, van fitness tot padel, en is een vaste waarde in het ‘Footy Team Floryn’s Finest’, waar een team van collega’s elke maandag de strijd aangaat tegen een bedrijfs- of vriendenteam. Dit jaar liep hij zelfs de marathon van Parijs! Een hele prestatie, petje af.

Zijn passie voor sport gaat verder dan alleen fysieke fitheid. Neem bijvoorbeeld zijn trailruns door de natuur: “Tijdens zo’n run heb ik geen muziek nodig. Het is perfect voor zowel je fysieke als mentale gezondheid.”


“Als jij denkt dat iets goed is, krijg je de ruimte om dat te laten zien.”

**Van Factoring naar het Partner Team**

Binnen Floryn is Bart al flink gegroeid. Hij begon bij Factoring, sloot zich daarna aan bij het Salesteam waar hij ook verantwoordelijk werd voor de andere producten binnen Floryn. Sinds het voorjaar maakt hij deel uit van het Partner Team. Hier combineert hij drie rollen in één: zo is hij financieel analytisch bezig tijdens het beoordelen van de aanvragen die binnenkomen, maar ook verantwoordelijk voor het relatiebeheer om de samenwerking met Partners zo goed mogelijk te laten verlopen, én kopt hij de deals binnen.

Bart vertelt: “Deze combinatie is perfect. Je ontwikkelt je op zowel professioneel als persoonlijk vlak. Door samen te werken met mijn collega’s Joep en Paul, die al jarenlange ervaring hebben in deze markt, leer ik razendsnel.” Daarnaast waardeert hij vooral de vrijheid die je krijgt om eigen ideeën uit te werken: “Als jij denkt dat iets goed is, krijg je de ruimte om dat te laten zien.”

**Brabantse gezelligheid en gezonde competitie**

Binnen het Partner Team heerst een goede mix van professionaliteit en gezelligheid. Hij omschrijft zijn team als een groep die hard werkt én hard lacht. “De sfeer is professioneel, maar we hebben ook veel plezier. Brabantse gezelligheid en een gezonde dosis competitie, zo zou ik het noemen, en dat zorgt voor een goede balans binnen ons team. Dat werkt! Je krijgt hier echt de kans om het beste uit jezelf te halen.”

**Ondernemers echt verder helpen**

Voor Bart draait ‘Go for it.’ om impact maken. “We kijken niet alleen naar cijfers, maar naar de ondernemer achter de cijfers. Samen met Partners zoeken we naar oplossingen en de juiste financiering. Dat snelle schakelen en echt verschil maken voor ondernemers, dát is mijn drive.”

Zijn advies voor iedereen met grote ambities? “Work your ass off, maar vraag ook om hulp. Je kunt niet alles alleen, en dat hoeft ook niet.” Voor hem is het belangrijk om je kwaliteiten te bundelen en de kennis en ervaring te gebruiken van anderen om je doelen te bereiken.


“In je eentje ben je snel, maar samen kom je verder. Go for it.”

## Bart's collega worden?

Bij Floryn maak je deel uit van een ambitieus team dat de fintech-industrie op zijn kop zet. Met een cultuur van innovatie, ruimte voor persoonlijke groei en een fijne werkomgeving, dagen wij je uit om het beste uit jezelf te halen en samen door te groeien. Kom ons team versterken!