---
title: TeamWerklust bedient meer klanten met financiering
url: https://new10.com/klantervaringen/gerard-van-groeningen
hostname: new10.com
description: Wat doe je als je de vraag te groot wordt? Ondernemer Gerard van Groeningen investeerde in nieuwe systemen en nam 10 mensen aan met financiering van New10. Lees zijn verhaal!
sitename: new10.com
date: 2000-01-01
---
TeamWerklust is gespecialiseerd in duurzame inzetbaarheid: ondernemers helpen bij verzuim en leidinggevenden ondersteunen met raad en daad. Ze bedienen allerlei sectoren en gaan altijd voor de juiste oplossing op maat.

“Wij vinden dat werk kan bijdragen aan het persoonlijk geluk van mensen. Vanuit die drive ondersteunen we werkgevers en werknemers bij een zo goed mogelijke inzetbaarheid. Werklust kan verzuim vroegtijdig onderscheppen, onderkennen en er op tijd iets mee doen. Dat vinden wij een betere aanpak dan dat je de schade pas aanpakt wanneer die al is ontstaan.”

“Ik kreeg interesse in een lening toen er meer vraag kwam naar casemanagement. Daarbij houd je ziektedossiers goed in de gaten en zorg je ervoor dat op de juiste tijd de juiste dingen gebeuren. Daar komt veel mensenwerk bij kijken. Ik moest dus goede professionals vinden en hen opleiden zodat ze de Werklust-visie neer kunnen zetten. En dat betekende kosten maken die voor de baten uitgaan.”

Waar ik veel aan had als ondernemer was dat de samenwerking met New10 voelt als een partnership.


“Dankzij de zakelijke lening van New10 heb ik mijn groeiambities waar kunnen maken. Tot nu was ik zzp’er; nu werk ik samen met 10 professionals. Ook heb ik een systeem kunnen aanschaffen dat helpt om verzuim in kaart te brengen. Wat ik prettig vond aan New10 is dat ik direct wist of ik kon lenen. Ook de rest van het proces was eenvoudig en snel te doorlopen. Een groot pluspunt is dat ik heel goed werd geholpen en een vast contactpersoon had. Uiteindelijk was de zaak binnen een week afgerond en stond het geld op mijn rekening.”