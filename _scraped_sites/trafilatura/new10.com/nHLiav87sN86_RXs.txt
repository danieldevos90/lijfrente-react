---
title: Partnerverhaal Sergio Torres
url: https://new10.com/klantervaringen/sergio-torres
hostname: new10.com
description: Automatisering wordt volgens partner Sergio Torres steeds groter. Lees meer over zijn visie.
sitename: new10.com
date: 2025-08-11
---
LoanStreet heeft als doel ondernemers tegen de beste voorwaarden aan een zakelijke lening te helpen. Dat doen ze vanuit Amstelveen, waar het team elke dag samenkomt om ondernemers sneller, eenvoudiger en goedkoper aan een zakelijke lening te helpen.

Na een carrière in het bankwezen en een uitstapje naar accountancy, startte Sergio in 2003 zijn eerste advieskantoor. “Het mkb is de motor van onze economie. Deze ondernemers hebben snelle toegang nodig tot financiering. Goed advies is daarbij belangrijk. Ik heb een duidelijk beeld van de markt en kan ze goed op weg helpen.”

Een financiering aanvragen is ook niet iets wat je vaak doet als ondernemer, zegt Sergio. “Vergelijk het met een huis kopen. Het is voor sommige ondernemers een spannend proces. Heb ik alle informatie juist ingevuld? Heb ik een goed voorstel gekregen? Is dit de beste rente? Sommige ondernemers ervaren stress. Ook daarom is een soepel aanvraagproces zo belangrijk.

Financiers zoals New10 nemen die zorgen weg, zegt Sergio. “Ik werk vanaf het prille begin met New10 en hun propositie van snelle, duidelijke en simpele toegang tot financiering maken ze waar. Waar je bij andere partijen de een na de andere vraag krijgt, heeft New10 haar aanvraagproces zo geautomatiseerd dat je binnen 15 minuten duidelijkheid hebt. Sommige financiers werken met een soortgelijk systeem maar daar komt een accountmanager vroeg of laat toch om de hoek kijken. En zo gaat het weer op de oude, trage manier.

Na een aantal jaren breidde Sergio zijn werkzaamheden uit. “Wanneer ondernemers bepaalde doelen hebben, willen ze die zo snel mogelijk najagen. Anders lopen ze het risico omzet mis te lopen. Ik wilde daarom sneller kunnen adviseren.” In 2013 richtte Sergio advieskantoor Loanstreet op. Hij ontwikkelde software waarbij ondernemers hun boekhoudpakket kunnen koppelen waarmee ze snel scannen of de ondernemer financieerbaar is. “Door deze automatisering krijgen ondernemers direct een overzicht van mogelijke financieringsopties. Zo kunnen ze makkelijker een aanvraag starten om zo tot de beste deal te komen.”

De werkwijze van New10 past goed bij de ondernemers van nu.


“De werkwijze van New10 en die van ons sluiten goed op elkaar aan en passen ook goed bij de ondernemers van nu. Geen administratieve rompslomp, een makkelijk aanvraagproces maar wél het persoonlijke contact als je dat nodig hebt. Daarbij heeft, net als wij, New10 ook altijd oog voor de persoon achter de aanvraag. Via Whatsapp, bellen of de mail krijg je ze snel te pakken en staan ze je altijd bij als je hulp nodig hebt.”

Een voorbeeld van een ondernemer van nu is Furkan Beltek. Hij klopte bij Sergio aan om hem te helpen bij zijn financieringsaanvraag. "Furkan had grote plannen en geen tijd om in een lang aanvraagproces verzeild te raken. Het risico om omzet mis te lopen was groot. Bij New10 regelde Sergio het werkkapitaal binnen 2 weken. Zo kon Furkan zijn debiteuren betalen en extra voorraad inslaan.

“Automatisering gaat groter worden en dat vind ik een mooie ontwikkeling. Als je meer automatiseert heb je ook meer tijd voor persoonlijk contact. Ook help je ondernemers sneller.” Sergio heeft nog wel een tip voor ondernemers: “Zorg dat je je administratie op orde hebt. Vergeet niet achter debiteuren aan te gaan. Met een goed bijgehouden administratie heb je inzicht in je financiële gezondheid en kan je op tijd anticiperen op mogelijke financiële knelpunten. Heb je geen tijd? Besteed het dan zo veel mogelijk uit, net zoals Furkan doet. Zo kun jij je focussen op ondernemen en groeien.”

Lees het inspirerende ondernemersverhaal van Furkan Beltek van Krogman Metals.