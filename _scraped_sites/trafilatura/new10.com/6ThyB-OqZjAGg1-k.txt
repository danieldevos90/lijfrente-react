---
title: Belastinguitstel voor ondernemers: hoe nu verder?
author: Rosanne van Veldhuisen
url: https://new10.com/blog/uitstel-betaling-van-belasting-hoe-nu-verder-
hostname: new10.com
description: Je uitstel van belasting betaling loopt af: hoe nu verder? Lees wat je kunt doen en wanneer je moet terugbetalen!
sitename: New10
date: 2020-07-31
---
#### Uitstel regeling loopt af, terugbetalen na de zomer

Het openstaande bedrag bij de Belastingdienst op de datum waarop je uitstel hebt aangevraagd, hoeft voorlopig nog niet voldaan te worden. Voor de meeste ondernemers geldt wel dat de regeling van 3 maanden inmiddels is afgelopen, afhankelijk van de datum van aanvraag. Het is niet nodig om voor dit bedrag nogmaals verlenging van uitstel aan te vragen: de regeling voor deze bedragen blijft doorlopen. Vanaf wanneer moet je gaan terugbetalen? De Belastingdienst heeft aangekondigd dat alle ondernemers na de zomer een brief ontvangen met een betalingsvoorstel.

#### Belasting betalen over het huidige kwartaal

Nu de uitstel van betalingsregeling is afgelopen moet je de belastingverplichtingen die ná deze datum zijn ontstaan, wel weer gaan betalen. Heb je niet voldoende liquiditeit als gevolg van COVID-19? Dan kun je een verzoek indienen voor het verlengen van bijzonder uitstel van betaling.

#### Verlengen uitstel van betaling regeling.

Is je bedrijf zwaar getroffen door de coronacrisis en heb je niet voldoende aan 3 maanden uitstel van belastingbetaling? Dan kun je online een verzoek indienen voor bijzonder uitstel van betaling. Was je belastingschuld hoger dan € 20.000 bij het aanvragen van de eerste uitstel van betaling? Dan heb je voor het verzoek van bijzonder uitstel van betaling een verklaring van een derde en een liquiditeitsprognose nodig. Een verklaring kun je aanvragen bij je boekhouder of financieel adviseur. Die kan je ook helpen met het opstellen van een liquiditeitsprognose.

#### Verzoek ingediend: wat nu?

Als de Belastingsdienst je verzoek tot bijzondere verlenging heeft bevestigd, dan mag je de betaling van aanslagen uitstellen. Ook alle nieuwe aanslagen voor de belastingen die binnen het termijn van bijzonder uitstel vallen mag je uitstellen.

Loopt je betalingsregeling af en krijg je nieuwe aanslagen voor belastingen waarvoor je nog geen bijzonder uitstel van betaling hebt aangevraagd? Dan kun je voor deze aanslagen op de normale manier uitstel vragen. Voor alle belastingen geldt het versoepelde betalingsbeleid in ieder geval tot 1 oktober 2020.