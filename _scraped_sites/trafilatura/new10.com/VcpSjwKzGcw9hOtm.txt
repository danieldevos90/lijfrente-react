---
title: Loopt je krediet bijna af? Kijk eens met een frisse blik naar je financiën
author: New
url: https://new10.com/blog/zakelijk-krediet-vernieuwen
hostname: new10.com
description: Blijf groeien met je bedrijf. Zo kan zakelijke financiering je helpen je doelen te bereiken.
sitename: New10
date: 2023-12-14
---
New10

New10 • Financieringen

Ondernemen gaat samen op met onverwachte wendingen. Of het nu gaat om kansen die je niet wilt laten liggen, of het overwinnen van tegenslagen als het anders loopt dan je had verwacht. Gelukkig hoef je geen financieel expert te zijn om te peilen hoe veerkrachtig jouw bedrijf momenteel is. Hier zijn een paar handige vragen om je op weg te helpen:

- Wat is je omzet?
- Zijn je kosten in lijn met je omzet?
- Maakt je bedrijf winst?
- Heb je voldoende spreiding in je klantportfolio?
- Heb je een positieve cashflow?

Deze vragen geven je een indicatie van de financiële gezondheid van je bedrijf. Het is een snelle manier om te checken hoe je ervoor staat en om eventuele verbeterpunten aan te pakken.

Wat heb je nodig om je bedrijf te runnen met de vrijheid die je voor ogen hebt? Of je nu de komende tijd plannen hebt om je voorraad op te schroeven, een nieuwe machine wilt aanschaffen of gewoon wat extra vrijheid om vol gas te gaan met je bedrijf – als ondernemer ben je uniek en heb je je eigen doelen en behoeften.

Door verstoringen in zijn aanvoerlijnen en de groei van vraag naar zijn product, had ondernemer Erik Waanders snel meer geld nodig. Het snel en makkelijk kunnen regelen van financiering voor ondernemers is volgens hem nu belangrijker dan ooit. En een financierder die met je meedenkt en -groeit dus ook. Waanders somt de uitdagingen op waar hij en zijn collega-ondernemers mee worstelen: dreigende recessie, personeelstekorten, stijgende prijzen en inflatiedruk en de noodzaak om steeds grotere voorraden aan te houden.

Financiering kan soms het verschil maken tussen stilstaan en flexibel ondernemen. Loopt het contract van je huidige krediet bijna af? Dan is het een goed moment om na te gaan of deze financiering nog in lijn is met wat je nodig hebt. Orienteer op tijd op de mogelijkheden en of een financiering bij je huidige situatie past. Je kunt al vanaf 3 maanden voor het einde van je contract een aanvraag starten. Voor de aanvraag heb je een recente jaarrekening en 15 maanden transactiedata nodig (vanaf de datum start aanvraag). Lees ook: Hoe vernieuw ik mijn Zakelijk Krediet?