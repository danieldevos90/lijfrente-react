---
title: Le Bonnet overwint uitdagingen internationale groei
url: https://new10.com/klantervaringen/modemerk-internationale-groei
hostname: new10.com
description: Om op tijd je voorraad te leveren moet je al voordat je klanten betalen grote investeringen doen, ervaarde modeondernemer Matthieu Jansen. Lees hoe zijn uitdagingen overwon en nu succes boekt over de grens met zijn bedrijf.
sitename: new10.com
date: 2025-08-11
---
Le Bonnet maakt producten die een leven lang meegaan: duurzaamheid staat centraal en daarom gebruiken ze de best beschikbare materialen. Het label 'Made in Scotland' op de 'Bonnets' staat voor vakmanschap en kwaliteit: alle producten worden gebreid op traditionele machines.

Met steeds meer verkooppunten wereldwijd maakt modelabel Le Bonnet een flinke groeispurt door. Internationaal doorbreken is de droom van iedere ondernemer, maar gaat ook gepaard met meer financiële zorgen ontdekte eigenaar Matthieu Jansen. Zo kocht hij extra veel voorraad in om op tijd te kunnen leveren aan zijn klanten en kwam in een financiële spagaat terecht. Met financiering van New10 kon Matthieu leveranciers op tijd betalen en staat niks internationale expansie meer in de weg. Lees hoe hij deze mode-ondernemer succes boekt over de grens en leer van zijn uitdagingen!

Een succesvol modelabel runnen terwijl je zelf niks hebt met de consumptiemaatschappij en veelal tweedehands draagt. Matthieu Jansen, eigenaar van Le Bonnet, is vier jaar geleden het vak ingerold door zijn zoektocht naar de perfecte muts – van superieure kwaliteit wol en zonder labels – en dat bleek een succes. Met zijn netwerk in de mode vond hij al snel de perfecte wolfabriek in Schotland en kon hij bevriende winkeleigenaren enthousiasmeren met zijn samples. Inmiddels verkopen tientallen high-end warenhuizen en winkels in 14 landen zijn mutsen, handschoenen, sjaals en dekens gemaakt van natuurlijke materialen.

Zijn ondernemersverhaal klinkt misschien als een jongensdroom maar ook Matthieu loopt tegen uitdagingen aan door zijn snelle groei. Vooral financieel moet je meer marge hebben als je snel groeit qua verkooppunten. Matthieu: “Internationale uitbreiding is geweldig, maar daarmee ontstaan ook zorgen: heb ik niet te veel winkels, kan de fabriek op tijd alle orders leveren? Klanten betalen niet altijd op tijd, kun je het dan financieel wel aan? Bij mij is gebleken dat ik dat niet kon, vandaar ook dat ik bij New10 uitkwam. Een andere uitdaging is dat je in de modewereld snel gekopieerd kunt worden. Zo maakte Matthieu mee dat een deal met een internationaal warenhuis onverwacht niet doorging omdat een ander modelabel met een vergelijkbare mutsenlijn op de markt kwam.

Net zoals veel ondernemers moet Matthieu ruim van tevoren voorraad bestellen om op tijd te kunnen leveren aan klanten. Voor Le Bonnet geldt ook nog eens dat het productieproces erg arbeidsintensief is. Alleen het breien van een muts kost al 15 minuten en dan zijn er nog andere stappen zoals wassen en stomen. Een muts gaat door 12 paar handen voordat het verzendklaar is. Matthieu: “Met de Brexit voor de deur kocht ik extra voorraad in omdat het nog onzeker was of er heffingen zouden komen. Ik moest mijn leveranciers al betalen, terwijl lang niet al mijn klanten hun facturen hadden voldaan. Het was voor mij echt erop of eronder.

Matthieu moest snel financiering rondkrijgen om zijn leveranciers te kunnen betalen. Een spannende fase die flink wat stress opleverde. Een zakenpartner wees hem op New10. Matthieu: “Ik begon met oriënteren op de New10 website en ik vond het fijn dat alles online was. Mijn vooroordeel was dat ik allerlei papieren nodig had en dat ik misschien niet lang genoeg ondernemer was. Uiteindelijk bleek dit allemaal niet waar, het proces ging heel makkelijk en soepel. Totaal niet die rompslomp die ik verwachtte.” Nadat de financieringsaanvraag was ingediend volgde de uitbetaling al snel: na het weekend stond het geld al op de rekening. Matthieu: “Voor mij betekende het ineens dat ik weer lucht had, ik kon mijn voorraad betalen en dingen regelen om alles draaiende te houden. Ik heb dezelfde dag nog de helft van het gestortte bedrag uitgegeven.”

Na het weekend stond het geld al op mijn rekening. Ik had weer lucht en kon mijn voorraad betalen.


Van Amsterdam hipsters tot werkende moeders, de mutsen van Le Bonnet zijn toegankelijk en de klanten divers. Je vindt op de producten ook geen opzichtige logo’s. Een bewuste keuze van Matthieu die hiermee oordelen wil vermijden. ‘Als je met een groot merk ergens binnen komt word je gelijk in een hokje gestopt’. Onderscheiden doet hij liever met kwaliteit, zoals de perfecte materiaalcompositie van 100% natuurlijke materialen zoals lamswol. Matthieu merkt ook dat consumenten steeds bewuster shoppen en meer waarde hechten aan duurzaamheid. “In 2020 wil ik realiseren dat het verpakkingsmateriaal volledig gerecycled is, van dozen tot hoezen. Ik verzamel graag partners om me heen zoals New10 die ook toekomstgericht en innovatief zijn zodat ik deze ambities kan realiseren.”

De producten van Le Bonnet liggen nu al in 14 landen, maar naast online groei is voor Matthieu de volgende stap is om voet aan wal krijgen in Canada, Amerika, Japan en Korea. Doel is om tussen de 800 en 1000 verkooppunten te realiseren, online en in hippe boetieks en betere warenhuizen zoals Bon Marché in Parijs. Matthieu: “De eerste stap is om in die landen op zoek te gaan naar agenten of distributeurs. Zij nemen je op in hun merkenbestand en hebben contact met lokale winkels en warenhuizen. Nu mijn financiering is geregeld bij New10, heb ik om verder te groeien alleen de juiste creatieve mensen om me heen nodig. Netwerk is in de modewereld het enige wat telt.”

Matthieu heeft ook plannen voor productuitbreiding en onderzoekt de mogelijkheden voor een zomerproduct. Al is het lastiger om iets te ontwikkelen van wol wat geschikt is voor de zomer. Matthieu heeft ook tips voor andere seizoensondernemers. “Zorg dat je je kosten en overhead zo laag mogelijk houdt. Spreek met toeleveranciers af dat je korting krijgt in de periode dat je niet actief bent. Pauseer ook je abonnementen in de periode dat je business stil ligt.”