---
title: Staat van het mkb 2024, wat moet je weten als ondernemer?
author: New
url: https://new10.com/blog/staat-van-het-mkb-2024-wat-moet-je-weten-als-ondernemer
hostname: new10.com
description: Wat betekent het nieuwe rapport voor jou als ondernemer? Waar moet je op letten? We vatten het voor je same en geven onze visie. Lees meer.
sitename: New10
date: 2024-11-25
---
New10

Met 61% van de toegevoegde waarde en meer dan 70% van de werkgelegenheid is het mkb de motor van de Nederlandse economie. Naast werkgelegenheid, speelt deze groep ondernemers ook een cruciale rol in innovatie en economische groei. Maar helaas laten de cijfers in de Staat van het mkb zien dat de ontwikkeling van de productiviteit achterblijft.

Dirk Beljaarts, minister van Economische zaken legt uit wat dat betekent: “Productiviteit is bepalend voor de concurrentiekracht van onze economie. En voor ons hoge niveau van welvaart. Bedrijven werken daar keihard voor. We doen het goed, maar andere landen doen het beter. Zij lopen ons voorbij. Daar moeten we echt wat aan doen.”

De Staat van het mkb vermeldt ook dat er op verschillende vlakken grote doorbraken nodig zijn, zoals op de financieringsmarkt (betere toegang tot financiering), de arbeidsmarkt, in de dienstverlening en in de toepassing van innovatie en productieverhogende technologieën. Het kabinet gaat de komende tijd onderzoeken wat er nodig is om de productiviteit te verhogen en ondernemers klaar te maken voor de toekomst.

New10 beaamt dat investeringen in innovatie en technologieën die de arbeidsproductiviteit verhogen essentieel zijn. Standaardisatie en automatisering van financieringsprocessen en -beslissingen zijn ook een belangrijke pijler van New10. Daardoor kan de financier ondernemers een zo scherp mogelijke rente aanbieden.

Ook ondernemers zelf kunnen volgens De staat van het mkb wat doen. Zoals investeren in die nieuwe technologieën, betere managementvaardigheden en creatief omgaan met de arbeidskrapte. Maar, zegt Jacco VonHof, voorzitter MKB-Nederland: “Dat vraagt heel veel van ondernemers. Wat ondernemers nodig hebben is vertrouwen en voorspelbaarheid van overheidsbeleid en vereenvoudiging van wet- en regelgeving. Want het is allemaal veel te complex nu.”

Ook betere toegang tot zakelijke financiering is nodig om het mkb overeind te houden. New10 werkt er elke dag aan om het aanvraagproces helder, simpel en snel te maken. Door gegevens digitaal te verzamelen en zowel slimme technologie als automatisering in kredietbeslissingen toe te passen, helpt New10 ondernemers snel duidelijkheid te krijgen over het bereiken van hun doelen. Dat betekent geen papierwinkel en geen lange wachttijden. Ondernemers kunnen daardoor snel schakelen als ze kansen zien. Zo blijft het mkb de motor van onze economie.

**Bronnen:**

- Kamerbrief presentatie van het rapport Jaarbericht Staat van het mkb: 'Perspectief op productiviteit'.
- Persbericht De Staat van het mkb.