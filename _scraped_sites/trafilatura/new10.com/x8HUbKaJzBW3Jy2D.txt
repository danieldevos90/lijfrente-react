---
title: Zakelijke lening versus zakelijk krediet | New10
author: New
url: https://new10.com/blog/zakelijke-lening-versus-zakelijk-krediet
hostname: new10.com
description: Wat is het verschil tussen een krediet en een lening? En wat is eigenlijk een zakelijk krediet of zakelijke lening? Lees er direct alles over in dit blog.
sitename: New10
date: 2024-09-11
---
New10

New10 • Financieringen

Een lening en een krediet zijn beide financieringsvormen waarbij een bedrag wordt verstrekt dat later moet worden terugbetaald. Maar een lening en een krediet verschillen wel van structuur en gebruik. Hieronder leggen we je uit wat de verschillen tussen de financieringsvormen zijn.

Een zakelijke lening gebruik je om een langlopende investering voor je bedrijf te financieren. Om te groeien met je bedrijf zijn vaak investeringen en voldoende cashflow nodig. Denk aan bijvoorbeeld een uitbreiding, de aanschaf van machines of andere bedrijfsmiddelen. Vaak is dit een eenmalige grote uitgave. Bij een zakelijke lening ontvang je het totale krediet in één keer op je rekening. Vervolgens betaal je per maand een vast bedrag dat bestaat uit rente en aflossing. Het bedrag waar je rente over betaalt wordt steeds kleiner en daarmee je maandelijkse lasten ook. Ook kun je bij New10 terecht voor een kortlopende zakelijke lening. Dit bedrag staat ook direct op de zakelijke bankrekening en kan in gelijke termijnen worden terugbetaald. Meer weten? Bekijk onze zakelijke lening.

Als ondernemer wil je kunnen investeren op de momenten dat het nodig is. Niet meer wachten op openstaande facturen, maar snel bewegen als je kansen ziet. Met een los je een tijdelijk tekort aan liquide middelen op en betaal je dagelijkse uitgaven voor je bedrijf. Zakelijk krediet wordt daarom ook wel doorlopend krediet of werkkapitaalfinanciering genoemd. Je financiert kortlopende investeringen zoals debiteuren, voorraad of werkkapitaal. Daarnaast is het vervroegd aflossen van het geleende bedrag mogelijk. Meer weten? Bekijk ons zakelijk krediet.

- Langlopende investering zoals uitbreiding of de aanschaf van een machine
- Het leenbedrag in één keer op je rekening
- Maandelijks bedrag bestaat uit rente en aflossing
- Maximale looptijd van 5 jaar
- Leendoelen: bedrijf uitbreiden, personeel aannemen, machine aanschaffen

- Kortlopende investering zoals voorraad of werkkapitaal
- Aflossen en opnemen wanneer je wilt
- Maandelijks bedrag bestaat uit rente over het opgenomen deel, aflossing en servicekosten
- Looptijd is 3 jaar, herziening na deze periode
- Leendoelen: werkkapitaal financieren, voorraadfinanciering, groei en uitbreiding

De kosten van een financiering hangen onder andere af van de looptijd van de lening en het afgesproken rentepercentage. De rente die je betaalt kan verschillen per financieringsvorm (krediet of lening).

Vraag je financiering aan? Dan wordt er altijd gekeken of de financiering bij jouw financiële situatie past, oftewel of je kredietwaardigheid op orde is. Bij New10 checken we je kredietwaardigheid aan de hand van 5 factoren: winstgevendheid, solvabiliteit, liquiditeit, terugbetaalcapaciteit en tot slot complexiteit.

Tip: doe voordat je een financieringsaanvraag start de financieringscheck en kijk direct of je voldoet aan in ieder geval de volgende voorwaarden:

- Je hebt een positief eigen vermogen én winstgevendheid
- Een minimale omzet van € 50.000
- Je bedrijf is een eenmanszaak, vof, maatschap of bv
- Je hebt een transactieoverzicht met voldoende transacties van de afgelopen 15 maanden van je Nederlandse zakelijke rekening bij ABN AMRO, Rabobank, ING, SNS Bank, KNAB, of Regiobank
- Je bent met je bedrijf niet actief in één van deze branches: financiële instellingen, commercieel vastgoed, projectontwikkeling, scheep- en luchtvaart, levensbeschouwelijke en politieke organisaties, adult entertainment, tabak, drugs en gokken