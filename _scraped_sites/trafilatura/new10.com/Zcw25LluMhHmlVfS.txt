---
title: 3 stappen om je op je btw-aangifte voor te bereiden
author: New
url: https://new10.com/blog/3-stappen-btw-aangifte
hostname: new10.com
description: Btw-aangifte doen? In dit artikel bekijken we het btw-aangifteproces. We leggen uit welke 3 stappen je moet nemen voor een zorgeloze aangifte. Lees verder.
sitename: New10
date: 2019-07-16
---
Onze wereld blijft veranderen, maar toch is er één constante: belasting. 31 juli is het weer zover: als je per kwartaal je btw-aangifte regelt, dan moet de aangifte en de betaling (indien van toepassing) voor 31 juli binnen zijn bij de Belastingdienst. Hoe gaat dat nou precies in z’n werk? Hoe kan je het nog efficiënter aanpakken? En wat als je niet genoeg geld beschikbaar hebt om btw af te dragen?

In dit artikel bekijken we het btw-aangifteproces. We leggen je uit welke 3 stappen je moet nemen voor een zorgeloze btw-aangifte. Daarnaast geven we je een paar handige tips om je aangifte slimmer aan te pakken.

**Check je aangiftetijdvak**

Aangifte doe je maandelijks, per kwartaal, of jaarlijks. Welk tijdvak voor jou geldt, hoor je wanneer je je aanmeldt als ondernemer bij de Belastingdienst.

**Bepaal hoe je aangifte doet**

Je kunt op 2 verschillende manieren aangifte doen.

- Je doet zelf aangifte via de website van de Belastingdienst
- Je laat je btw-aangifte doen door het administratiekantoor

Elke methode heeft voor- en nadelen. Zelf aangifte doen is goedkoop, maar vergt flink wat tijd en werk.

**Tip: kijk of je onder de kleineondernemersregeling valt**

Wanneer je in aanmerking komt voor de kleinondernemersregeling (of KOR), betaal je minder of zelfs helemaal geen btw. Momenteel moet je aan de volgende voorwaarden voldoen om onder de KOR te vallen:

- Je betaalt per jaar minder dan 1883 euro aan btw
- Je bedrijf is een eenmanszaak, maatschap, of vof (dus geen bv)
- Je bent gevestigd in Nederland
- Je voldoet aan je administratieve verplichtingen voor de btw

Vanaf 1 januari 2020 veranderen deze voorwaarden. Dan gaat het niet meer om hoeveel btw je per jaar betaalt, maar hoeveel omzet je draait. Als je omzet € 20.000 of minder is per jaar kom je dan in aanmerking voor de KOR. Vanaf 2020 geldt de regeling ook voor bv’s.

Gedoe met bonnetjes is niemands hobby. Maar het moet wel gebeuren. Voor je btw-aangifte is het belangrijk om alle verkoop- en inkoopfacturen goed administratief verwerkt te hebben om een juiste btw-aangifte over het tijdvak op te stellen. Ben je daar liever niet al te veel tijd aan kwijt? Dan kan boekhoudsoftware een uitkomst bieden. Bijvoorbeeld Reeleezee of Exact.

**Tip: verstuur en dateer facturen 1 dag later**

Soms is het handiger om het afdragen van de btw een maand (of zelfs 3 maanden) uit te stellen. Dat doe je door je factuurdatum 1 dag te verlaten. Wat betekent dat precies? Een factuur met datum 31 maart moet je meenemen in de aangifte van maart. Die aangifte moet je voor 30 april voldoen. Door de factuurdatum 1 dag later, op 1 april, te zetten, is die factuur onderdeel van de aangifte voor april. En die hoef je pas op 31 mei te voldoen. Dat geeft je net een beetje extra ruimte.

Het is belangrijk om maandelijks geld te reserveren voor de te betalen btw. Als je de btw namelijk te laat betaalt omdat je over te weinig liquiditeiten beschikt, krijg je een boete.

**Tip: verreken je te ontvangen btw met de te betalen loonbelasting**

Heb je onlangs veel in je bedrijf hebt geïnvesteerd of exporteer je veel? Dan heb je vaak recht op teruggave van btw. Helaas kan het maanden duren tot je het geld weer terug hebt. Liever niet zolang wachten? Goed nieuws: je mag de loonbelasting die je moet afdragen voor je personeel verrekenen met de btw die je terugkrijgt. Dien daarvoor wel eerst even een verzoek in met dit formulier van de Belastingdienst.

Soms komt het net niet goed uit om btw af te moeten dragen. Heb je dan extra liquiditeiten nodig voor je btw-aangifte? New10 kan je helpen met extra financiering om je btw op tijd te voldoen. Zorg wel dat je de financiering op tijd aanvraagt.