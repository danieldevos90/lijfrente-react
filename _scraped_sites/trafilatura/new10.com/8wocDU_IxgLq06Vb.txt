---
title: Microkrediet aanvragen? Zo kan het jouw bedrijf verder helpen
author: Rosanne van Veldhuisen
url: https://new10.com/blog/microkrediet-bedrijf-ondernemers
hostname: new10.com
description: Benieuwd of een zakelijk microkrediet iets voor jouw bedrijf is? Lees hoe het je overlevingskans kan vergroten en hoe je het kunt aanvragen.
sitename: New10
date: 2020-11-10
---
Rosanne van Veldhuisen

New10 • Financieringen

In de media lees je over bekende start-ups die grote investeerders binnenhalen, ook wel durfkapitaal genoemd. Deze manier van financieren is slechts voor enkele bedrijven weggelegd.

In de praktijk kiezen veel kleinere bedrijven en zzp'ers voor een zakelijk microkrediet. Dit is een lening tot € 50.000 voor mkb-ondernemers. Vaak is een microkrediet makkelijker te regelen dan een lening bij de bank. Wij leggen je in dit artikel graag meer uit over microkredieten en geven je 3 redenen om juist te kiezen voor deze financieringsvorm.

Een microkrediet is een zakelijke lening tot €50.000 voor ondernemers. Je bepaalt zelf waarvoor je deze lening inzet, of je nu personeel wilt inhuren of machines wilt aanschaffen. Een microkrediet is vooral geschikt wanneer je een kleiner leenbedrag nodig hebt om te investeren in je bedrijf. Leen je een lager bedrag dan scheelt dit ook in je maandelijkse kosten. Hoe groter het leenbedrag hoe meer je maandelijks kwijt bent aan rente en aflossing. Vooral kleinere bedrijven kiezen voor deze financieringsvorm, maar ook zzp-ers kunnen een microkrediet aanvragen.

Een microkrediet aanvragen kan zowel als startende of als bestaande ondernemer. Je kunt bij de meeste online kredietverstrekkers echter pas terecht als je bedrijf al een tijdje bestaat. Bij New10 moet jouw bedrijf 15 maanden bestaan om een lening of microkrediet aan te vragen. Op basis van je transactiedata over deze maanden kunnen we je financiële situatie inschatten en je snel duidelijkheid geven of je kunt lenen. Ben je een startende ondernemer, dan kun je bij Qredits een microkrediet aanvragen. Je hebt dan ook een businessplan nodig.

Verder zijn de volgende voorwaarden vaak van toepassing:

- Je kredietbehoefte is minder dan €50.000
- Je hebt een omzet van minimaal €50.000
- Je bedrijf is gevestigd in Nederland

**Wat is het verschil tussen een microkrediet en microfinanciering?**

Een microfinanciering is iets anders een microkrediet. Microfinanciering is de verzamelnaam is voor financiële diensten met zeer kleine bedragen. De belangrijkste vormen zijn microsparen, microgeld overmaken en microkrediet.

**1. Verhoogde overlevingskansen**

Onderzoek in de VS (Harvard Business Review, 2019) wijst uit dat bedrijven die microkrediet aanvragen een twee keer zo hoog overlevingspercentage hebben. Een mogelijke reden hiervoor is dat ondernemers die met een redelijk laag leenbedrag hun bedrijf starten of laten groeien beter op hun uitgaves letten. De microkrediet-afnemers draaien ieder dubbeltje om, in tegenstelling tot bedrijven die een grote lening binnenhalen en geld verspillen aan onnodige uitgaven. Ook kun je met een kleiner leenbedrag mogelijk meer gecontroleerd groeien.

**2. Lagere rentes dan bij durfkapitaal**

Net als bij andere leningen betaal je over een microkrediet rente en aflossing. De rentepercentages liggen vaak een stuk lager dan bij andere financieringsvormen zoals crowdfunding of durfkapitaal van investeerders. Over het algemeen geldt: hoe lager de rente die je betaalt, des te meer geld je overhoudt om te investeren in je bedrijf.

**3. Binnen 15 minuten weten of je kunt lenen**

Met het uploaden van je jaarcijfers en transactiedata over de laatste 15 maanden weet je al binnen 15 minuten of je kunt lenen. Je weet dus al snel of je kunt doorpakken.