---
title: 3 tekenen dat je klaar bent voor je volgende doel
author: New
url: https://new10.com/blog/groeien-met-je-bedrijf
hostname: new10.com
description: Herken de signalen die aangeven dat je klaar bent om met je bedrijf te groeien. Leer de stappen om succesvol te schalen en nieuwe hoogten te bereiken.
sitename: New10
date: 2022-11-10
---
New10

New10 • Slimmer ondernemen

Je financiën zijn een belangrijke indicator voor de groei van je bedrijf. Houd daarom onder andere je winst- en verliesrekening en je cashflowontwikkeling in de gaten. Heb je hoge winsten? Dat hoeft niet per definitie te betekenen dat je klaar bent om te groeien met je bedrijf. Als je bijvoorbeeld jarenlang hetzelfde bedrag aan winst boekt, staat je bedrijf mogelijk stil. Daarom is het belangrijk om ook naar de aard van de omzet te kijken en marktontwikkelingen in de gaten te houden. Stijgende inkomsten of verkopen kunnen een teken van groei zijn, met name voor jongere bedrijven die voortdurend aan meer omzet bouwen en mogelijk een tijdje niet winstgevend zijn.

Hoewel een gezonde cashflow niet altijd correleert met bedrijfsgroei, suggereert het wel dat jouw bedrijf zich in een stabiele financiële positie bevindt. Positieve cashflow is het resultaat van lagere uitgaven, verhoogde omzet of een combinatie van beide. En goede financiën zijn vaak de basis van bedrijfsgroei en geven financiers vertrouwen.

Ben je snel door je voorraden heen? Dan is dit een teken dat er veel vraag is naar je producten. Wanneer je artikelen snel moet bijbestellen, kan dat een gevolg zijn van meer verkopen en een uitbreiding van je klantenbestand. Vergelijk de omloopsnelheid van de voorraad met het nationale gemiddelde in de branche waarin je met je bedrijf actief bent. Een omloopsnelheid boven het branchegemiddelde kan een groeiende vraag naar je producten betekenen. Als de omloopsnelheid echter aanzienlijk hoger is dan het gemiddelde, sla je waarschijnlijk onvoldoende voorraad op om de verkoop bij te kunnen houden. Verkoop je je voorraden snel, dat is het over het algemeen wel goed voor je liquiditeiten.

Tip: Heb jij je voorraad slim ingericht? Met slim voorraadbeheer voorkom je opslagkosten, zorg je voor meer omzet, betere marges en tevreden klanten.