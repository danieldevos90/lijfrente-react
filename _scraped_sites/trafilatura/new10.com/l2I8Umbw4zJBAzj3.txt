---
title: Arnoud van Zelderen benoemd tot nieuwe directeur New10
url: https://new10.com/pers/persberichten/arnoud-van-zelderen-nieuwe-directeur-new10
hostname: new10.com
description: Persbericht - New10 maakt zakelijk lenen snel, simpel en duidelijk
sitename: new10.com
date: 2025-03-15
---
“New10 is vijf jaar geleden opgericht om de slagvaardigheid van een startup te combineren met de financiële kennis en ervaring van ABN AMRO en daarmee een nieuwe standaard in de markt voor zakelijk lenen te zetten”, zegt Arnoud van Zelderen, directeur van New10. “We zijn hierin geslaagd en nu gaan we door op deze ingeslagen koers. Het succes van New10 is het bewijs dat de strategie van ABN AMRO om een persoonlijke bank in de digitale tijd te zijn, werkt.” Voordat Van Zelderen aantrad bij New10 was hij zestien jaar werkzaam voor ABN AMRO. Zo bekleedde hij verschillende functies binnen Commercial Banking en Risk Management. Vanaf september is Van Zelderen actief als directeur bij New10 wat gehuisvest is Vanaf september is Van Zelderen actief als directeur bij New10 wat gehuisvest is aan de Mr. Treublaan in Amsterdam, waar sinds vorige maand ook de terugbetaalapp Tikkie is gevestigd.

**Online financiering tot één miljoen euro**

“Het is onze ambitie om een nog groter marktaandeel te krijgen en daarmee nog meer ondernemers, zowel kleine als middelgrote MKB bedrijven, te helpen groeien door hen toegang te geven tot snelle en eenvoudige financiering. Daarom ontwikkelen we ook nieuwe producten, zoals zakelijke hypotheken. Om optimaal in te kunnen spelen op veranderde klantbehoeften gaan we ons systeem daarnaast zo aanpassen dat online financiering vanaf vijfduizend tot zelfs één miljoen euro mogelijk wordt”, vertelt Van Zelderen.

Ook ondernemers die een andere huisbankier dan ABN AMRO hebben, kunnen bij New10 aankloppen voor online zakelijke financiering. En dat gebeurt steeds vaker; uit cijfers van het CBS blijkt dat in één op de drie mkb-ondernemers zich in 2020 online oriënteerde op zakelijk krediet of een andere vorm van online financiering. Dat komt overeen met een stijging van 7 procent ten opzichte van 2019. Vooral de snelheid en de financieringsvoorwaarden zoals de rente die online financiering biedt, worden door ondernemers gewaardeerd.

**Veranderende marktbehoeften**

In de afgelopen jaren hebben meer dan 4.000 ondernemers een financiering afgesloten bij New10. Ook tijdens de pandemie heeft New10 ondernemers kunnen helpen met hun tijdelijke liquiditeitstekort. In minder dan een maand tijd werd een volledige digitaal aanvraagproces voor de KKC (Klein Krediet Corona) ingericht. Van Zelderen: “Dankzij onze technologie hebben we tijdens de crisis zeer snel kunnen reageren op veranderende marktbehoeften. We waren in slechts een paar weken tijd in staat om samen met de overheid kredieten open te stellen aan onze klanten om hen te helpen met de directe gevolgen van COVID-19, op de manier zoals ze van ons gewend zijn, eenvoudig én snel.”

*Meer informatie? Neem contact op met:*

**ABN AMRO Persvoorlichting**

pressrelations@nl.abnamro.com

020 - 628 89 00