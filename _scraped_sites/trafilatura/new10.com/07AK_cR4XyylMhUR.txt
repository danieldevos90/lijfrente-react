---
title: Investeer in groei met een zakelijke lening | New10
author: New
url: https://new10.com/blog/zakelijke-lening
hostname: new10.com
description: In groei moet je investeren. Tijd en moeite natuurlijk, maar ook geld. Een zakelijke lening kan dan uitkomst bieden. Lees verder!
sitename: New10
date: 2019-03-25
---
In groei moet je investeren. Tijd en moeite natuurlijk, maar ook geld. Zodra je een winstgevend idee hebt, is het tijd om te bepalen hoe je extra financiering gaat regelen.
Als zo’n investering een grote eenmalige aanschaf betreft, is een zakelijke lening een goed idee. In dit artikel leggen we uit in welke situaties een zakelijke lening de juiste keuze is en wat een zakelijke lening precies is.

#### Wanneer is een zakelijke lening handig?

Een lening komt goed van pas om een eenmalige investering te doen in iets wat lange tijd meegaat. Daarbij kan je denken aan de aanschaf van een machine, een volledig nieuwe kantoorinrichting, een website, of een grootse marketingcampagne. Je ontvangt het volledige bedrag in één keer op je betaalrekening.

Elke maand los je een gedeelte van het geleende bedrag af en betaal je rente. Het gedeelte dat je aflost is elke maand gelijk. Je kiest op basis van ons advies de looptijd van je lening (tussen de 3 en 60 maanden). Hoe korter de looptijd, hoe meer je elke maand af moet lossen. (Benieuwd hoe het rentepercentage bepaald wordt? Dat lees je hier.)

De looptijd van je lening koppelen we aan het doel van je investering. Investeer je in iets dat 3 jaar meegaat, dan is het verstandig om te kiezen voor een looptijd van 3 jaar. Zo voorkom je dat je geld moet aflossen dat nog vastligt in de bezittingen van je bedrijf.

#### Welke vorm heeft een zakelijke lening?

Wanneer je bij New10 een zakelijke lening afsluit, kies je voor een lineaire lening. In het geval van een lineaire lening los je gelijkmatig af: de rente die je moet betalen, wordt berekend over het bedrag dat je nog niet hebt afgelost. Je betaalt daarom over het algemeen steeds minder aan rente. Daarnaast los je bij New10 altijd boetevrij af. Dus als je je lening vervroegd aflost, betaal je niets extra.

#### In de praktijk

Even een voorbeeld: je hebt een bakkerij die prima loopt. Tijd voor een tweede vestiging! Je moet zo snel mogelijk een volledig nieuwe bakkerij inrichten en wil dus in een keer een flink bedrag tot je beschikking hebben. Je kiest voor een zakelijke lening van € 50.000 met een looptijd van 5 jaar.

De eerste keer dat je een aflossing doet, betaal je rente over de volledige € 50.000. Maar een jaar later nog maar over € 40.000. Je maandlasten zijn dan dus lager dan aan het begin van de aflossingsperiode. Dankzij je tweede vestiging stijgen je inkomsten, en na 5 jaar heb je je lening afgelost. Tijd voor een derde locatie!