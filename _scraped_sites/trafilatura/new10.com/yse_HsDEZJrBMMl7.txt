---
title: Waarom is mijn financieringsaanvraag afgewezen? | New10
author: New
url: https://new10.com/blog/waarom-is-mijn-financieringsaanvraag-door-new10-afgewezen
hostname: new10.com
description: Weten waarom je financieringsaanvraag door New10 is afgewezen? Lees hier meer.
sitename: New10
date: 2018-12-12
---
We geven geen financiering aan bedrijven die korter bestaan dan 15 maanden. De reden is dat we de kredietwaardigheid van jongere bedrijven niet kunnen inschatten met ons geautomatiseerde beoordelingsproces. We baseren ons namelijk op historische data als omzetontwikkeling en cashflow. Om een goede inschatting te kunnen maken hebben we minstens 15 maanden aan data nodig. In dit artikel leggen we uit hoe wij de kredietwaardigheid van je onderneming checken.

Bedrijven die minder dan € 50.000 per jaar omzetten, zijn in Nederland vaak zzp’ers die inkomsten genereren vanuit één opdrachtgever. Deze ondernemers hebben voor de bank vaak risicovolle redenen om krediet aan te vragen. Bijvoorbeeld als ze tijdelijk geen werk hebben of hun inkomsten tegenvallen. Soms willen deze ondernemers wel investeren in groei, maar doen ze dat door nieuwe activiteiten te ondernemen waar we eigenlijk geen historische cijfers van hebben.

Bij bedrijven met een hoger risicoprofiel wijzen we de aanvraag af. Net als veel andere banken kiezen we er bij New10 voor om geen leningen met een hoog risico te verstrekken. Als ondernemer heb je dat geval een aantal opties voor alternatieve financiering. Houd er daarbij wel rekening mee dat je rentepercentages van meer dan 10% per jaar zult betalen. Benieuwd welke factoren we meewegen in het bepalen van het risicoprofiel? Lees meer over kredietwaardigheid.

Soms wijzen we aanvragen af van bedrijven die in uitstekende financiële gezondheid zijn. Dat doen we omdat het aangevraagde leenbedrag te hoog is. Wij vinden het onverantwoord om ondernemers gebukt te laten gaan onder te zware maandelijkse lasten van rente en aflossing. Daarom schatten we altijd de terugbetaalcapaciteit van het bedrijf in. Dit doen we op basis van historische data als jaarrekeningen en af- en bijschrijvingen op de zakelijke rekening. Als de cijfers van de ondernemer het toelaten, doen we een tegenvoorstel met een lager leenbedrag dat wél in het financiële plaatje van de ondernemer past.