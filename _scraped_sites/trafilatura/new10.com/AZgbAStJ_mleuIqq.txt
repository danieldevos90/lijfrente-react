---
title: Startkapitaal voor ondernemers: hier kun je terecht voor startersleningen
author: Financieringen
url: https://new10.com/blog/starterslening-ondernemer
hostname: new10.com
description: Ben je startend ondernemer en benieuwd naar de mogelijkheden voor startersfinanciering? Lees over de verschillende startersleningen en de voor- en nadelen.
sitename: New10
date: 2020-02-17
---
*Hoe graag we startende ondernemers ook willen helpen, op dit moment kunnen we bij New10 (nog) geen financiering aan starters verlenen. We hebben voldoende financiële gegevens nodig om je kredietscore te berekenen. Als starter heb je deze financiële data, zoals je jaarrekening, nog niet beschikbaar. We kunnen je verder helpen als je bedrijf 15 maanden staat ingeschreven bij de Kamer van Koophandel.*

YouLend is de grootste alternatieve aanbieder van financiering in Europa en is onderdeel van de Banking Circle Groep. ABN AMRO Bank is een samenwerkingspartner van YouLend. Het doel van de samenwerking is ondernemers helpen met het snel aanvragen van een alternatieve zakelijke microfinanciering.

YouLend is dus een mooie optie voor jou als starterende ondernemer. Heb je 3 maanden aan inkomsten gegenereerd, een minimaal maandelijkse omzet van € 3.000 en ontvang je meer dan 4 inkomende betalingen per maand? Dan kom je waarschijnlijk in aanmerking.

-
**Voordelen -**Heb je snel extra geld nodig? Dan is het grootste voordeel van YouLend dat je een snelle aanvraag kan doen en ook snel toegang krijgt tot financiering. Een ander voordeel is dat je een microkrediet bij YouLend terugbetaalt op basis van je maandelijkse omzet, door een bepaald percentage per maand terug te betalen kun je aflossen op een manier die past bij de omzet je draait, zonder je financiën in de war te schoppen. Daarnaast hoef je bij YouLend geen jaarcijfers aan te leveren. En dat is handig als je net bent begonnen met je bedrijf. -
**Nadelen -**Microkredieten hebben relatief hogere rentes. Bijvoorbeeld als je het vergelijkt met traditionele financieringen. Je kunt maar maximaal tot € 20.000 lenen.

Een andere optie om de start van je bedrijf te financieren is crowdfunding. In plaats van lenen bij een bank of een individuele instelling, regel je je startkapitaal bij een grote groep mensen, oftewel de ‘crowd’. In media lees je vaak succesverhalen van bedrijven die een vliegende start hebben gehad met crowdfunding. Toch zitten er ook spelregels aan crowdfunding vast en moet je je goed verdiepen in de voorwaarden als je voor deze optie gaat. In Nederland zijn er verschillende platformen voor crowdfunding. Welk platform het beste bij je past is afhankelijk van je sector en de voorwaarden die je belangrijk vindt. Er zijn verschillende vormen van crowdfunding:

- Investeringen of leningen: Vraag je de crowd om financiële investeringen te doen in je bedrijf? Dan betekent dit dat je het geld net zoals bij andere leningen altijd moet terugbetalen, meestal mét rente.
- Voorverkoop: Door je producten of diensten aan de crowd te verkopen voordat je ze daadwerkelijk levert, heb je extra kapitaal om te investeren.

Ga je startkapitaal financieren met crowdfunding? Dan sluit je niet alleen een akkoord met een groep particuliere investeerders, maar ook met het crowdfundingplatform zelf. Zorg dat je de voorwaarden goed doorleest. Bij de meeste platformen kun je veel zaken voor je inzamelingsronde zelf instellen, zoals het bedrag of de looptijd van je lening ,maar er zijn ook platformen waarbij je de spelregels niet zelf kunt bepalen.

**Voordelen -**Je bent bij crowdfunding niet afhankelijk van één financier, wat je meer zekerheid geeft dat de financiering doorgaat. Een nog belangrijker voordeel is dat je je businessplan al kunt uittesten onder een groep mensen voordat je écht begint. Haal je veel startkapitaal of donaties op, dan dat zegt dit iets over de kans van slagen voor je bedrijf.**Nadelen -**Je moet veel informatie over je onderneming naar buiten brengen om je potentiële investeerders te overtuigen. De rente die je over je financiering betaalt is vaak ook hoger dan bij reguliere financiële instellingen. Ook kan het zijn dat je weinig reacties van de crowd op je campagne krijgt en je dus niet voldoende financiering op haalt.

Het van oorsprong Amerikaanse Kickstarter is een bekend internationaal financieringsplatform dat sinds een aantal jaar ook in Nederland actief is. Vooral als je een creatief project wilt financieren op het gebied van muziek, kunst, games, design of fotografie vind je hier de juiste type investeerders. In Amerika halen ondernemers via dit platform voornamelijk financiering op via donaties. In ruil voor hun donatie ontvangen de investeerders een kleinigheidje en bij grotere investeringen een grotere tegenpresentatie zoals een meet & greet of exclusieve voordelen. In Nederland is crowdlending, het verstrekken van een onderhandse lening aan ondernemers, de populairste vorm van financieren op Kickstarter.

**Voordelen -**Je hebt geen echte lening nodig omdat je voor de crowdfunding producten verkoopt op Kickstarter. Bovendien heb je meteen een internationale afzetmarkt en bereik je een breder publiek door het platform.**Nadelen -**Een belangrijke succesfactor is een goed verhaal en een groot netwerk. Bovendien is deze manier van crowdfunding alleen geschikt voor ondernemers in bepaalde sectoren.

Tegenwoordig zijn er in Nederlands steeds meer zogenaamde business angels. Dit zijn netwerken van informele investeerders die je op weg kunnen helpen met je bedrijf. Het is zeker niet de makkelijkste financieringsoptie, want een business angel vind je niet zomaar. Daarentegen kan een business angel je bedrijf niet alleen financieel verder helpen, maar ook met coaching en een uitgebreid netwerk. In Nederland heb je bijvoorbeeld de Vereniging van Business Angels Netwerken Nederland (BAN), Techleap en Angel.co waar je informatie terug kunt vinden over de Nederlandse investeerders netwerken.

**Voordelen -**Je hebt naast een investeerder ook een zakelijke partner die met je meedenkt en je helpt de uitdagingen van de pioniersfase te overkomen.**Nadelen -**Het vinden van een business angel is niet gemakkelijk en verloopt vaak via een informeel netwerk. Bovendien kan de invloed van een informeel investeerders netwerk ook impact hebben op je bedrijf.

Hulp inschakelen van je directe omgeving is een financieringsmogelijkheid die niet iedere ondernemer aanspreekt. Als je vrienden en familie geloven in je idee en je een onderhandse lening willen verlenen kan het wel een uitkomst zijn. Je hebt snel startkapitaal bij elkaar om je ondernemersplannen waar te maken en je leent vaak tegen gunstige rente. Wil je financiering inzamelen bij je vrienden en familie, dan is het verstandig om goede afspraken met elkaar te maken zodat je later geen onenigheid krijgt.

Zorg dat je alle voorwaarden in een contract vastlegt: afspraken over looptijd, het terugbetalen, de manier van aflossen en wat er gebeurt als je de lening niet terug kunt betalen.

**Tip:** download een voorbeeldcontract

**Voordelen -**Je kunt snel geld lenen en hoeft vaak geen hoge rente te betalen.**Nadelen -**Met een lening bij je familie of vrienden vervaagt de scheidslijn tussen privé en zakelijk. Dit kan ervoor zorgen dat je bemoeienis vanaf de zijlijn krijgt en je privérelatie verandert als er onverhoopt financiële tegenslagen zijn.

Om de start van je bedrijf te financieren kun je natuurlijk ook je spaargeld inzetten. Een andere mogelijkheid is om een persoonlijk lening bij een financiële instelling aan te vragen. Hierbij is de kans van slagen groter als je al getekende contracten met klanten of leveranciers hebt.

**Voordelen -**Kun je de start van je bedrijf met eigen vermogen financieren? Dan zijn je lasten lager: je betaalt geen maandelijks bedrag aan rente en aflossing.**Nadelen -**Je hebt geen persoonlijk buffer meer als je al je spaargeld in je bedrijf stopt.

Heb je hulp nodig bij het vinden van de juiste financier? Of heb je vragen over de markt van financiers? Neem dan eens een kijkje op het platform De FinancieringsGids van de Kamer van Koophandel. Hier kan je terecht voor al je vragen.

Met de online tool word je door middel van een aantal vragen geholpen bij het vinden van de financieringsoptie die het beste bij jou situatie en behoeften past. Ook kun je doorverwezen worden naar betrouwbare financieringsadviseurs en (non-)bancaire financieringsaanbieders.