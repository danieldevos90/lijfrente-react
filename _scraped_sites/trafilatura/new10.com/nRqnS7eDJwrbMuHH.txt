---
title: Ondernemend omgaan met crisissituatie
author: Renny Stein
url: https://new10.com/blog/ondernemend-omgaan-met-crisissituatie
hostname: new10.com
description: De coronacrisis is voorbij, maar veel ondernemers hebben het nog steeds moeilijk. Hoe overleef je deze periode van onzekerheid en groei je door?
sitename: New10
date: 2021-11-30
---
Renny Stein

New10 • Slimmer ondernemen

De overheid heeft inmiddels aangekondigd dat ze de steunpakketten vooralsnog zullen uitbreiden. Check goed welke regelingen nog relevant zijn voor jou en waar je wel of niet voor in aanmerking komt.

Naast de steunpakketten helpt een helder overzicht op je bedrijfssituatie om koers te bepalen hoe je nu verder gaat met je onderneming. Welke veranderingen in de situatie zijn van tijdelijke aard? En welke zijn blijvend? Is de vraag naar je product bijvoorbeeld tijdelijk veranderd of doe je er goed aan om je aanbod aan te passen?

Probeer bij de volgende onderdelen eens stil te staan:

Op welke manier is de markt voor jou veranderd? Is de vraag naar je product veranderd en heb je je aanbod hierop aangepast? Misschien heb je nieuwe concurrenten erbij gekregen? En hoe zit het met je klanten? Richt je je nog op dezelfde doelgroep?

Wat is er veranderd aan de manier waarop je onderneemt? Op welke manier moet je je processen aanpassen om te kunnen blijven ondernemen in deze situatie?

Hoe sta je er financieel voor? Heb je de afgelopen tijd een beroep moeten doen op je buffers? Of heb je juist je bedrijf zien groeien? Welke veranderingen zie je terug op je jaarrekening?

Om je te helpen met het in kaart brengen van de impact van de coronacrisis op je bedrijf, hebben we het Corona Canvas voor je ontwikkeld. Een handig overzicht dat je kunt invullen voor jezelf en waarmee je de situatie overzichtelijker maakt.

Een goede financiële gezondheid is de basis voor groei van je bedrijf. Sta je er financieel goed voor, dan kan je tegenslagen aan en heb je een goede positie om zakelijke financiering aan te trekken. Om je financiële situatie in grote lijnen in kaart te brengen, hoef je gelukkig geen accountant of boekhouder te zijn. We helpen je een handje op weg met de volgende 6 aandachtspunten.

- Wat is je omzet?
- Zijn je kosten in lijn met je omzet?
- Maakt je bedrijf winst?
- Heb je voldoende spreiding in je klantportfolio?
- Heb je een positieve cashflow?
- Solvabiliteit: wat is de verhouding tussen je eigen vermogen en vreemd vermogen?

In deze blog leggen we je uitgebreid uit hoe je alle 6 vragen voor jezelf kunt beantwoorden.

Als je weet hoe je bedrijfssituatie eruit ziet en je ook inzicht hebt in je financiële gezondheid, is het belangrijk om na te denken over hoe de crisis je resultaten en situatie mogelijk nog verder kan beïnvloeden. Ga aan de slag met een actieplan om kansen te omarmen en risico’s te beperken. Pas actief je strategie aan op ontwikkelingen en vergroot je kans dat je bedrijf goed uit de crisis komt. Deze 7 tips helpen je in ieder geval een eind op weg om het contact met je klanten en de service aan te pakken.

Uit een peiling van Ondernemersorganisatie ONL blijkt dat meer dan de helft van de ondernemers meer stress ervaart. Het Nationaal Centrum preventie stress & burn-out waarschuwt voor een toename van burn-out klachten bij ondernemers. De coronacrisis heeft impact op de gezondheid van ondernemers. Juist in deze tijd is het belangrijk dat je goed voor jezelf zorgt. Werk aan je fysieke en mentale fitheid. Focus je op de zaken waar je wèl invloed op hebt en die je kunt veranderen. Op de website van de KvK vind je antwoorden op veelgestelde vragen door ondernemers. Probeer je hoofd van tijd tot tijd leeg te maken. Je zult merken dat een frisse blik helpt om ondernemend om te gaan met deze crisis!