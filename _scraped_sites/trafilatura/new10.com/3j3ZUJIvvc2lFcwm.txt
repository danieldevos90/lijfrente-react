---
title: Doorlopend krediet: kruipolie voor soepele ondernemers
author: Renny Stein
url: https://new10.com/blog/doorlopend-krediet-zakelijke-kruipolie-voor-soepele-ondernemers
hostname: new10.com
description: Een doorlopend krediet voor ondernemers - wat is dat? In dit blog vind je de uitleg en kom je alles te weten over het zakelijke krediet.
sitename: New10
date: 2021-09-08
---
Renny Stein

New10 • Financieringen

Net als een lening is een doorlopend krediet een vorm van financiering. Je leent geld om te investeren in je bedrijf. Een doorlopend krediet is een geldbedrag waar je op ieder moment geld uit kunt opnemen voor je bedrijf, tot de afgesproken kredietlimiet. Je betaalt rente over het opgenomen bedrag en maandelijkse vaste servicekosten over het totale kredietbedrag.

Met een doorlopend krediet betaal je lopende zaken voor je bedrijf of los je tijdelijke tekorten aan liquide middelen op. Een doorlopend krediet wordt dan ook wel werkkapitaalfinanciering genoemd. Werkkapitaal is het kapitaal dat je gebruikt om aan je dagelijkse financiële verplichtingen te voldoen.

Een doorlopend krediet, oftewel een zakelijk krediet, past bij je situatie wanneer je meer flexibiliteit nodig hebt voor een korte looptijd. Denk bijvoorbeeld aan het op peil houden van je voorraad, terwijl de betalingen door klanten pas later komen. Anders dan bij een zakelijke lening ontvang je het leenbedrag bij een doorlopend krediet niet in 1 keer op je rekening, maar neem je op van je krediet wat je op dat moment nodig hebt. Naast een vaste aflossing per maand kun je op elk moment extra aflossen, zonder extra kosten.

Met een zakelijk doorlopend krediet bij New10 heb je binnen je eigen New10 omgeving een krediet tot je beschikking. Zo kan je op de momenten die voor jou relevant zijn geld opnemen van je krediet en ook terugstorten wanneer je het niet meer nodig hebt.

Ondernemer Annemarie Hoekstra wilde met haar bedrijf vol inzetten op het werven van nieuwe klanten en opdrachten. Met financiering in de vorm van een doorlopend krediet wist ze haar voorraad uit te breiden. En met succes: klanten zijn enthousiast, de nieuwe collectie slaat aan en de brochure doet het goed. Lees het ondernemersverhaal van Annemarie.

Wanneer je een doorlopend krediet afsluit, betaal je maandelijks een bedrag dat is opgebouwd uit servicekosten, aflossing en rente. Het rentepercentage voor een doorlopend krediet wordt bepaald aan de hand van 5 factoren: basisrente, kapitaalkosten, marge, operationele kosten en specifieke risicokosten.

**Rente over een doorlopend krediet: een indicatief voorbeeld**

Met dit indicatieve rekenvoorbeeld laten we zien wat je kosten kunnen zijn:

**Voorbeeld:**

Je hebt een Zakelijk Krediet met een limiet van €54.000, met een rente van 5%. Hier neem je €10.000 uit op. Voor het gemak gaan we ervan uit dat je dit bedrag een hele maand hebt opgenomen. Dan betaal je de volgende kosten voor deze maand:

- Servicekosten (maandelijks): 0,2% van €54.000 = 0,002 x 54.000 =
**€108** - Aflossing (over opgenomen bedrag): 1,5% van €10.000 = 0,0015 x 10.000 =
**€150** - Rente (over opgenomen bedrag): 5% van €10.000, gedeeld door 365 (dagen per jaar), vermenigvuldigd met 30 (dagen, dus een hele maand) = 0,05 x 10.000 / 365 x 30 =
**€41,10**

In dit voorbeeld betaal je dus een bedrag van **€299,10**

Lees verder: Wat betaal ik voor een Zakelijk Krediet?

- Wees kritisch op financiers. Vraag verschillende offertes op en vergelijk de voorwaarden. Let goed op de rentepercentages: gelden die per jaar of per maand?
- Krijg je een hoog rentepercentage aangeboden? Kijk of je de financiële gezondheid van je bedrijf kunt verbeteren. Let wel, deze verbetering is pas één jaar later terug te zien in je jaarcijfers.
- Kijk hoe je je winstgevendheid, solvabiliteit en liquiditeit van je bedrijf kunt verbeteren.

Het is een misvatting dat een gezond, groeiend bedrijf geen financiering nodig heeft. Maar, wanneer weet je of het een goed moment is om zakelijke financiering voor je bedrijf aan te vragen?

**Je cashflow wisselt sterk**

Soms komt het door de aard van je onderneming dat er op bepaalde momenten meer geld uitgaat dan dat er binnenkomt. Wat de reden ook is, de cashflow wordt vaak gezien als indicator voor de levensvatbaarheid van je bedrijf. Met bedrijfsfinanciering zoals een zakelijk krediet kun je je werkkapitaal op peil houden en lopende zaken betalen.**Je zet buffers in**

Vaak wordt er gezegd dat je als ondernemer reserves moet hebben om minstens 6 maanden aan bedrijfskosten te betalen. Deze reserves kun je gebruiken in minder goede tijden. Als je vaak buffers gebruikt om te investeren, kun je later in de problemen komen. Je kunt je bedrijf beter laten groeien met behulp van financiering.**De kwaliteit van je product of dienst gaat omlaag**

Om geld over te houden voor investeringen in je bedrijf, bezuinig je op materialen, arbeid of operationele kosten. Op lange termijn snijd je jezelf daarmee echter in de vingers: met zakelijke financiering kun je de kwaliteit van je product of dienst hoog houden en zorgen dat je financiën op peil blijven.