---
title: 4 handige checks wanneer je duurzaam wilt ondernemen met zonnepanelen
author: New
url: https://new10.com/blog/zonnepanelen-voor-bedrijf
hostname: new10.com
description: Steeds meer ondernemers investeren in zonnepanelen vanwege het hoge rendement. Benieuwd of het interessant is voor jouw bedrijf? Lees dan verder.
sitename: New10
date: 2019-12-12
---
New10

New10 • Slimmer ondernemen

Of je zonnepanelen op je dak kunt leggen, hangt af van het materiaal waarvan je dak gemaakt is. Op daken van riet, aluminium, zink of leisteen of groene dakbedekking kunnen geen panelen geplaatst worden. De ligging van je dak en de vorm zijn ook factoren die bepalen of zonnepanelen mogelijk zijn. Zo is het alleen het deel van je dak dat de hele dag zonder schaduw is, geschikt voor panelen. Heb je een plat dak, houdt er dan rekening mee dat de panelen schuin liggen.

Denk ook aan:

- Controleer of je een omgevingsvergunning nodig hebt voor het plaatsen van zonnepanelen. Er zijn voor bedrijven een aantal regels vanuit de overheid opgesteld.
- Ga voor een gecertificeerde leverancier. Een betrouwbare en ervaren leverancier kent de bijzondere aandachtspunten van een PV-installatie. Dit is de installatie die zonne-energie omzet in elektriciteit.
- Vraag een oplevering volgens NEN-standaarden
- Isoleer je dak met een onbrandbare isolatie. Als er dan wat misgaat in je zonnepaneleninstallatie, dan slaat de brand minder snel over naar je bedrijfspand.
- Doe de zonnepanelencheck op Milieu Centraal.

Heb je geen eigen bedrijfspand? Ook dan kan je nog steeds investeren in zonne-energie. Neem bijvoorbeeld deel aan een collectief zonnepanelenproject of schaf zonnepanelen aan als particulier. Let op: de Belastingdienst maakt onderscheid tussen twee verschillende soorten zonnepanelen: niet geïntegreerde en geïntegreerde. De laatste hebben ook een functie als dakbedekking. Je krijgt in dit geval als particulier minder belasting terug.

Hoeveel zonnepanelen heb je nodig voor een optimaal rendement? Het aantal zonnepanelen dat bij jouw situatie past hangt af van je eigen energieverbruik. Zo kan het interessanter zijn om niet je hele dak maximaal vol te leggen, maar minder panelen te plaatsen zodat je terugverdientijd korter is.

Een eerste instantie zijn zonnepanelen een investering, maar op de lange termijn betaalt het zich wel degelijk terug. Kijk je naar het rendement dan houd je aan zonnepanelen gemiddeld 6% over, significant meer dan op je spaarrekening. Gemiddeld is de terugverdientijd voor zonnepanelen tussen de 7 en 8,5 jaar. Een andere grote besparing die je realiseert is op je energiekosten. Je betaalt voor 10 zonnepanelen ongeveer 4.700 euro, maar die energie die ze produceren levert je voor 600 euro per jaar aan energie op. Dit bedrag had je anders aan energie moeten betalen.

De ligging van je zonnepanelen bepaalt voor een groot deel hoeveel je eraan verdient. Liggen ze richting het noorden dan is je rendement rond de 3,7%, het westen ligt al op 5,3% en 6% voor oriëntatie op het zuiden.

Met een financieringsbegroting breng je je groeiplannen, investeringen en je kapitaalbehoefte in kaart. Je kunt ervoor kiezen om met eigen geld te investeren in zonnepanelen of het aantrekken van vreemd vermogen overwegen.

Doe goed onderzoek naar je fiscale mogelijkheden en eventuele subsidies. Op de website van de Rijksoverheid vind je informatie over subsidie voor zonnepanelen.

We zetten alvast een paar andere voorbeelden van mogelijke aftrekposten voor je op een rij.

**Energie-investeringsaftrek (EIA)**

De EIA is een fiscale aftrekregeling die interessant kan zijn wanneer je investeert in energiebesparende bedrijfsmiddelen en duurzame energie. De regeling levert ondernemers gemiddeld 11% voordeel op. De voorwaarden en meer informatie over wet- en regelgeving vind je hier.

**Kleinschaligheidsaftrek**

Naast je afschrijvingen en EIA is er een extra aftrekpost genaamd kleinschaligheidsaftrek. Volgens deze regeling kun je investeringen in bedrijfsmiddelen tot maximaal 311.242 euro aftrekken. Je kunt deze aftrek doen in het jaar dat je de zonnepanelen hebt aangeschaft. Je kunt natuurlijk als ondernemer ook de btw over zonnepanelen terugvragen. De normale btw-regels zijn dan van toepassing.

**Stimulering duurzame energieproductie en Klimaattransitie (SDE++)**

De overheid heeft duurzaamheid hoog op de agenda staan en stelt subsidie beschikbaar voor ondernemers vanuit de Stimulering Duurzame Energieproductie en Klimaattransitie (SDE++). Deze subsidie wordt in rondes verdeeld, bekijk de website van Rijksdienst voor Ondernemend Nederland voor de laatste informatie.