---
title: Online lening afsluiten: alles wat je moet weten
author: New
url: https://new10.com/blog/online-lening-afsluiten-bedrijf
hostname: new10.com
description: Benieuwd hoe je makkelijk een lening aanvraagt voor je bedrijf? In dit artikel lees je alles wat je moet weten: hoe je je financieringsbehoefte bepaalt, welke documenten je nodig hebt en welke stappen je doet voor het aanvragen voor de financiering die bij jou past.
sitename: New10
date: 2020-02-13
---
Ben je toe aan de volgende stap met je bedrijf, maar onderneem je alleen met eigen geld? Dan kost het vaak meer tijd om je plannen te realiseren. Het is een dilemma waar veel ondernemers tegen aanlopen: groei je met eigen geld of trek je vreemd vermogen aan? Succesvolle bedrijven kunnen vaak sneller inspelen op kansen dankzij externe financiering. Al veel ondernemers zijn je voorgegaan met eenvoudig online lenen: regel het in je eigen tijd en zonder businessplan.

Bereken je financieringsbehoefte door een financieel plan op te stellen. Zo kom je erachter waar je in wilt investeren en hoe je het gaat financieren. Het financieel plan bestaat uit een aantal onderdelen: je investerings-, exploitatie- en financieringsbegroting:

- Begin met het opstellen van een investeringsbegroting: een overzicht van de lange termijn investeringen die nodig zijn om je doelen te behalen.
- Bereken vervolgens hoe snel je deze investeringen terugverdient: de exploitatiebegroting. Schaf je een machine aan hoeveel meer kun je daarmee produceren en afzetten? Maak een schatting van de verwachte omzet en de kosten voor de komende periode. Heb je een prognose van je omzet en kosten gemaakt, dan kun je op basis van deze cijfers ook de verwachte winst berekenen.
- Breng vervolgens met een financieringsbegroting in kaart hoe je de investeringen betaalt. Gebruik je eigen middelen, priv√©vermogen of vreemd vermogen? Als laatste analyseer je je toekomstige cashflow: de kasstromen in een bepaalde periode. In een groeifase zijn je kosten vaak hoger dan de inkomsten, dus kan het handig zijn om extra te lenen.

**1. Verifieer je bedrijfsgegevens**

Begin je aanvraag met het aanmaken van je persoonlijk profiel. We halen je bedrijfsgegevens op vanuit de Kamer van Koophandel. Je controleert of de gegevens kloppen en gaat naar de volgende stap.

**2. Deel de jaarcijfers en bij- en afschrijvingen van je zakelijke rekening**

Om je een persoonlijk aanbod op maat te kunnen doen hebben we extra gegevens nodig. Zorg dat je de bij- en afschrijvingen van je zakelijke rekening en je meest recente jaarcijfers bij de hand hebt.

**Waarom hebben we deze documenten nodig?**

We gebruiken je bij- en afschrijvingen om de kredietwaardigheid van je bedrijf te beoordelen. Op basis van je jaarcijfers kunnen we analyseren hoe je bedrijf er financieel voor staat. We kijken bijvoorbeeld naar je omzet, winst, of je andere schuld hebt en of je bedrijf leningen heeft uitstaan. Wil je graag vooraf weten of je in aanmerking komt? Lees dan of je aan onze belangrijkste lening voorwaarden voldoet.

**3. Ontvang een aanbod op maat**

Voldoe je aan onze voorwaarden? Je ontvangt een aanbod op maat. Je ziet precies wat de mogelijkheden zijn voor je bedrijf, hoeveel je kunt lenen en tegen welke voorwaarden. Accepteer je aanbod in My New10 en lever aanvullende informatie aan.

**4. Upload aanvullende documenten**

Heb je ons aanbod geaccepteerd? Maak je aanvraag compleet. We vragen je om je definitieve jaarrekening in PDF formaat en je transactieoverzicht van de afgelopen maand te uploaden. In een aantal specifieke situaties vragen we je tijdens het aanvraagproces nog om aanvullende documenten. Heb je alles aangeleverd? Dan doen we binnen 1 werkdag een handmatige check en hoor je of je een financiering kunt krijgen.

**5. Rond je aanvraag af en ontvang je financiering**

Je ontvangt een email dat je aanvraag is goedgekeurd. Rond je aanvraag af. Je ondertekent online de contracten, identificeert je en geeft de machtiging af. Is alles gelukt? We laten het je weten zodra je jouw financiering kunt gaan uitbetalen.