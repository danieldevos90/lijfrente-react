---
title: Razendsnelle groei financieren met een persoonlijke aanpak
author: New
url: https://new10.com/blog/razendsnelle-groei-met-een-persoonlijke-aanpak
hostname: new10.com
description: Als financieel adviseur helpt Roel Dingen ondernemers bij de financieringsbehoefte om razendsnelle groei te behalen. Lees over zijn persoonlijke aanpak.
sitename: New10
date: 2022-03-31
---
New10

New10 • Partners

Interesse in het vakgebied was er al van jongs af aan. Na de HEAO maakte Roel vlieguren bij de Rabobank als accountmanager. Met het adviseren van ondernemers op financieel gebied had Roel het gevoel midden in de samenleving te staan. Tot het moment dat de bank besloot om de adviserende rol richting klanten minder te gaan vervullen, iets wat hij juist leuk vond binnen zijn functie.

Wanneer je met Roel samenwerkt zal je altijd als eerste de vraag krijgen wat je als ondernemer wilt en wat je voor ogen hebt. Roel: “Als adviseur ben ik er om je te begeleiden, daarin staat de ondernemer centraal. Daarom begin ik altijd met het scherp stellen van welk doel de klant voor ogen heeft. Wat is de vraagstelling en wat vindt de klant een fijne aanpak? Waar ga je als klant en adviseur samen naartoe werken? Soms is de vraag concreet en afgebakend, andere keren is er de behoefte aan een oriënterend gesprek, advies en begeleiding bij de financieringsaanvraag. Om een ondernemer goed te kunnen begeleiden met een passende financieringsoplossing, wil ik weten wat belangrijk is voor de klant. Is dat een zo laag mogelijk rentepercentage? Of speelt snelheid een belangrijke factor? Ik neem de tijd om de ondernemer en het bedrijf te leren kennen.”

Een van de ondernemers die Roel verder heeft kunnen helpen met financiering is Mick Langedijk, een ondernemer met een succesvol bedrijf in het luxe horlogesegment. Roel: “Mick is een ondernemer die heel goed weet wat hij wil, iemand vol met ambities en een bedrijf dat groeit in een razendsnel tempo. Hij runt een kapitaalintensief bedrijf en had financiering nodig om te investeren in zijn voorraad. Ik heb hem leren kennen als iemand met een heldere visie op de groei van zijn bedrijf.”

De dankbaarheid van ondernemers wanneer ik ze kan helpen met de volgende stap, dat geeft mij enorm veel voldoening.

Een financieringsaanvraag die Mick zelf had gedaan bij een van de grote banken nam veel tijd in beslag en hij schakelde vervolgens de hulp van de Zakelijke FinancieringsUnie in. Roel: “De cijfers van deze ondernemer zien er erg goed uit en de vraagstelling was concreet: Mick had snelle financiering nodig om groei te kunnen realiseren. Daar past New10 heel goed bij. Voor traditionele banken zijn zekerheden erg belangrijk en gaat de groei van zijn bedrijf in feite te snel. ”Door ervaring weet Roel goed te beoordelen of een ondernemersplan realistisch is en of een financieringsoplossing ook passend is. Roel: “Op basis van transactiedata van een goed jaar kon deze ondernemer met financiering van New10 verder groeien.” Inmiddels heeft Roel tot 3 keer toe geholpen met de financieringsbehoefte en is de omzet van de klant vertienvoudigd. Roel: “De dankbaarheid van ondernemers wanneer ik ze kan helpen met de volgende stap, dat geeft mij enorm veel voldoening.”

Het contact dat Roel met zijn klanten heeft wordt enorm gewaardeerd: korte lijnen, een directe en persoonlijke benadering. Roel: “Tijdens de financieringsaanvraag heb ik intensief contact met de klant. Ik zorg dat ik altijd bereikbaar ben en ik neem de tijd om ze verder te helpen. De vertrouwensrelatie tussen mij en de klant moet goed zijn, dat is de basis voor een fijne en duurzame samenwerking. ”Vooruitkijkend naar de toekomst ziet Roel de kans om vraagstukken met de Zakelijke FinancieringsUnie nog breder aan te vliegen. Roel: “De Zakelijke FinancieringsUnie richt zich naast de zakelijke tak ook op particulieren en grote beleggers. Het is leuk om te sparren over vraagstukken en de situatie vanuit verschillende invalshoeken te benaderen. Soms vind je de best passende oplossing wanneer je out of the box nadenkt en kijkt.”