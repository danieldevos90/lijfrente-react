---
title: De route naar succesvol ondernemen: waar start je?
author: New
url: https://new10.com/blog/succesvol-ondernemen
hostname: new10.com
description: Sneller én slimmer ondernemen met alle mogelijkheden van vandaag. Hoe doe je dat?
sitename: New10
date: 2024-02-20
---
New10

New10 • Slimmer ondernemen

Om slim te ondernemen, moet je weten wat er om je heen gebeurt. Ken en begrijp je de behoeften van je klanten? Wanneer je luistert naar hen en weet wat ze écht nodig hebben, kan je de afweging maken of jouw product of dienst hier goed op aansluit. En, hoe verhoud jij je tot je concullega’s? Kansen en mogelijkheden zien begint bij een kraakhelder beeld van nieuwe ontwikkelingen en trends. Houd je ogen en oren hiervoor open, zowel voor veranderingen in je directe omgeving als daarbuiten. Hoe kan je als ondernemer hierop anticiperen met alle mogelijkheden die je vandaag de dag hebt? Zie je bijvoorbeeld een verandering in het koopgedrag van klanten? Kijk dan eens hoe je aan deze veranderende vraag kunt voldoen.

Kijk waar de kansen liggen, je moet instappen op het juiste moment. Mick Langendijk - Langedyck watches


Ondernemer Thom van Doorn runt al decennialang samen met zijn vrouw succesvol zijn bedrijf waarmee hij cursisten helpt met verkeersopleidingen. Al tijdens zijn stageperiode zag hij de behoefte van leerlingen naar een positieve rijervaring. Nadat hij cursisten meerdere malen met tranen in hun ogen de auto uit zag stappen besloot hij dat hij het anders wilde gaan doen: van de leerling een klant maken. Klanten behandelen zoals je zelf behandeld wilt worden: vanuit dit uitgangspunt groeide zijn bedrijf uit tot wat het nu is.

Thom beschouwt innovatie als een tweede belangrijke pijler in zijn bedrijf. Als een van de eerste binnen zijn branche investeerde hij al in 2004 in een rijsimulator. Thom: "In het begin sloeg de rijsimulator niet aan, maar later kregen klanten oog voor de voordelen. En nu alles in de maatschappij om duurzaamheid draait, is deze simulator natuurlijk een uitkomst."
*Ondernemer Thom van Doorn*

Ondernemen is als een marathon lopen. Langdurig presteren, doorzetten, doseren en pieken wanneer het moet. Een gedegen en doordachte training is daarvoor onmisbaar. En om het optimale uit een training te halen, zal je eerst moeten weten hoe het gesteld staat met je fitheid. Hetzelfde gaat op wanneer je stappen wilt maken met je bedrijf: je zal eerst moeten weten hoe je bedrijf er momenteel voor staat. Het helpt bijvoorbeeld om helder te hebben hoe je zelf tegen het ondernemen aankijkt, hoe je dienst of product op dit moment in de markt ligt en hoe je er financieel voor staat.

Neem dus de tijd om een grondige analyse te maken van je huidige situatie. Om meer helderheid te krijgen over hoe je er financieel voor staat hoef je gelukkig geen financieel wonder te zijn. Aan de hand van een aantal belangrijke gegevens creëer al een begin voor meer inzicht. Denk bijvoorbeeld aan:

Kortom, kijk als ondernemer vooruit maar ook om je heen. Een goed begin is een grondige analyse van je bedrijf zodat je weet en begrijpt hoe je ervoor staat. Stel je open voor je klanten en waar hun behoeften liggen. En tot slot, zorg ervoor dat je weet wat er zowel binnen als buiten je directe omgeving gebeurt. Zo maak je een goede stap naar slimmer ondernemen met alle mogelijkheden die je tot je beschikking hebt.