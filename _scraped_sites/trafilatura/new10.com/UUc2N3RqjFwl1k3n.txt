---
title: Navigeren door uitdagende tijden: 3 manieren om te blijven groeien
author: New
url: https://new10.com/blog/groeien
hostname: new10.com
description: Blijf groeien met je bedrijf. Zo kan zakelijke financiering je helpen je doelen te bereiken.
sitename: New10
date: 2023-09-29
---
New10

New10 • Slimmer ondernemen

Uitbreiding naar een nieuwe markt? Een nieuw product toevoegen aan je assortiment of wil je jouw bedrijf een marketing boost geven? Om nieuwe kansen te kunnen benutten en concurrerend te blijven, heb je kapitaal nodig om te investeren.

De winstgevendheid staat zwaar onder druk, we zitten in een recessie en ondertussen moeten ondernemers óók (kunnen) investeren. Zodat zij het, samen met hun medewerkers, ook in de toekomst kunnen blijven verdienen. - Jacco Vonhof (MKB-Nederland)


New10 helpt je graag met snelle en eenvoudige toegang tot financiering. Daarom weet je al binnen 15 minuten wat je mogelijkheden zijn. Een aanvraag start je met 15 maanden transactiedata van je zakelijke rekening en een recente jaarrekening. Kom je in aanmerking? Dan willen we je bedrijf graag een beetje beter leren kennen. We vinden het namelijk belangrijk dat een financiering bij jouw financiële situatie past. Zo helpen we je op een verantwoorde manier te groeien.

Ondernemer Erik Waanders merkte dat het steeds moeilijker werd om voor zijn groeiambities passende financiering te vinden. Erik: "Sommige banken wijzen je verzoek af zonder duidelijke motivatie. Of ze stellen extra eisen omdat je bijvoorbeeld een duurzame bedrijfsvoering hebt." Maar toen ontdekte Erik New10. "Het rondkrijgen van de lening ging snel en makkelijk. Ook dachten ze goed met me mee. En dat is met de uitdagingen van nu belangrijker dan ooit."

Een andere manier om je winst te vergroten is om eens te kijken naar je voorraadbeheer. Door slim voorraadbeheer voorkom je opslagkosten, zorg je voor een betere omzet, betere marges én tevreden klanten. Een goed overzicht op je voorraad voorkomt verspilling en ‘nee’ verkopen. Is je voorraadbeheer optimaal en wil je je voorraad uitbreiden? Overweeg dan eens een voorraadfinanciering voor extra financiële slagkracht.

Ondernemer Mick Langedyk runt een kapitaalintensief bedrijf. Om in te springen op kansen in de markt en de vraag van klanten moet hij investeren in zijn voorraad. Mick: “Je wilt je klanten meer bieden, meer variatie. Tegelijkertijd gaan de inkoopkosten omhoog en heb je meer geld nodig voor je voorraad. Dat is een uitdaging om te groeien.

Snelheid en duidelijkheid over de mogelijkheden van financiering is belangrijk om door te kunnen pakken met je plannen.”


Wil je als ondernemer groeien in uitdagende tijden, dan is het slim om samen te werken met een financieel adviseur. Hij of zij kan je namelijk waardevolle inzichten geven om je kapitaal te optimaliseren en je helpen bij de best passende manier om je doelen te financieren. Niet alleen voor de korte termijn maar zeker met het oog op de toekomst. Ewout den Ouden, financieel adviseur bij Financieringsgilde Ede-Veenendaal geeft ondernemers advies: “Laat je adviseren door experts op alle gebieden. Neem af en toe eens afstand en kijk op een andere manier naar je bedrijf. Je weet nooit alles, dus stel vragen”.

Of je nu wilt investeren in groei, je bedrijfsprocessen wilt verbeteren of de mogelijkheden van een financieel adviseur wilt verkennen, we staan voor je klaar om je doelen dichterbij te brengen. Lees meer over het voorbereiden op een financieringsaanvraag en de kosten van zakelijke financiering.