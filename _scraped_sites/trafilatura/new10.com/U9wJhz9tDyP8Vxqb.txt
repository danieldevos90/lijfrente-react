---
title: 7 gouden tips om als ondernemer geldproblemen aan te pakken
author: New
url: https://new10.com/blog/tips-bij-betalingsproblemen-bedrijf
hostname: new10.com
description: Geen enkele ondernemer wil dat zijn bedrijf in geldproblemen raakt. Wat kun je doen als je bijvoorbeeld tegen cashflow problemen aanloopt?
sitename: New10
date: 2021-03-03
---
Zie je een dalende trend in je cijfers en haal je steeds een beetje geld uit je buffers? Dit zijn signalen dat er niet voldoende cashflow binnenkomt. Door in een vroeg stadium zakelijke geldproblemen te signaleren, kun je nog ingrijpen en je verdiepen in passende regelingen die je kunt treffen. Heb je te maken met liquiditeitsproblemen en ben je even niet in staat om aan kortlopende verplichtingen te voldoen? Heb je een negatieve cashflow en voorzie je cashflow problemen? Als je goed op de hoogte bent van je financiële situatie kun je tijdig bijsturen.

Mogelijk heb je minder inkomsten en maak je tegelijkertijd dezelfde kosten. Zorg dat je voldoende cash hebt, want juist nu is een goed cashflow management cruciaal. Daarnaast is het belangrijk om zo snel mogelijk grip te krijgen op liquiditeitsproblemen. Wat zijn de grootste kostenposten en waar kunt je besparen? Houd precies je uitgaven bij en krijg inzicht in je financiën. Bekijk in ieder geval de volgende posten:

**Verlaging van huurkosten**

Huur je een bedrijfspand? Dan kan je mogelijk afspraken maken met je verhuurder en samen tot een oplossing komen. Belangrijk is, dat je helder voor ogen hebt of je nog kansen ziet om door te gaan met je bedrijf. Hier lees je handige informatie over welke acties je kunt ondernemen.

**Abonnementen**

Kijk of abonnementen zoals energie, telefonie en internet goedkoper kunnen.

**Minder voorraad aanhouden**.
De opslag van je voorraad is vaak een grote kostenpost als je belangrijkste bedrijfsactiviteit de verkoop van producten is. Al helemaal als de verkoop terugloopt kun je veel minder voorraad aanhouden. Bekijk eens deze tips om je voorraadbeheer slim in te richten.

Heb je wat vet op de botten, verstopte reserves of een potje waar je eigenlijk andere plannen voor je bedrijf mee hebt? Dit is hét moment om deze opgebouwde reserves aan te tasten. We snappen dat dit ontzettend spannend en vervelend is. Maar helaas vragen moeilijke tijden om drastische maatregelen en als je zo je tijdelijke liquiditeitsproblemen kunt oplossen scheelt dat veel zorgen en eventuele grotere zakelijke geldproblemen op een later moment.

De markt is enorm veranderd tijdens en na de pandemie. Dit betekent dat er ook veel nieuwe kansen liggen voor ondernemers. Kijk hoe je op een creatieve manier inkomsten kan generen. Denk aan nieuwe verkoopkanalen uitproberen, samenwerken met andere ondernemers of een andere doelgroep aanspreken met je product of dienst. Durf je buiten de gebaande paden van je bestaande onderneming te kijken om te zien wat er mogelijk is?

Tijdens de pandemie werden door de overheid steunmaatregelen in het leven geroepen om de hardste klappen voor het mkb op te vangen en ondernemers in de problemen te helpen. De belangrijkste steunmaatregelen vanuit de overheid stoppen binnenkort, net als het uitstel van betalingen bij de Belastingdienst.

Verschillende belangenorganisaties zijn in gesprek met de overheid om tot een oplossing te komen voor ondernemers in zwaar weer. Liquiditeitsproblemen kunnen ook een zware weerslag hebben op je mentale gezondheid. Er zijn allerlei instanties, organisaties en mensen die hierbij kunnen helpen. Hulp vragen is soms erg lastig, maar toch kan een coach of adviseur je helpen om de situatie objectief te bekijken en de juiste stappen te ondernemen.

Is de situatie voor je bedrijf echt uitzichtloos en kun je jouw geldproblemen echt niet oplossen? Soms is stoppen de enige juiste keuze. Zorg dan dat je tijdig bepaalde zaken regelt zoals je belastingaangifte. Geef bij de Betalingsdienst en het UWV aan dat je betalingsonmacht hebt. Neem contact met op met je schuldeisers en check met een adviseur of de wettelijke schuldsanering (WSNP) de juiste oplossing is. Op de website van de KVK lees je veel tips over wat te doen wanneer je stopt met je bedrijf.

Heb je een lopende financiering bij New10 en voorzie je geldproblemen? Neem dan altijd contact met ons op zodat we met je mee kunnen denken. Overweeg je financiering? Bekijk je financieringsbegroting en de mogelijkheden om de volgende stap met je bedrijf te maken.