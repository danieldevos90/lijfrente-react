---
title: 6 tekenen dat je groeiende bedrijf financiering nodig heeft
author: Rosanne van Veldhuisen
url: https://new10.com/blog/6-tekenen-dat-je-groeiende-bedrijf-financiering-nodig-heeft
hostname: new10.com
description: Wat is een goed moment om zakelijke financiering aan te vragen? Bijvoorbeeld als je bedrijf te snel groeit? We helpen je op weg met 6 signalen.
sitename: New10
date: 2020-09-22
---
Rosanne van Veldhuisen

New10 • Financieringen

Een misvatting is dat een gezond, groeiend bedrijf geen financiering nodig heeft. Juist als je meer klanten krijgt, heb je voldoende werkkapitaal nodig om bijvoorbeeld genoeg voorraad in te kopen of je capaciteit op te krikken. Kortom, om een stijgende lijn vast te houden kun je niet achterover blijven zitten: zorg dat je investeert in zaken die je bedrijf verder helpen. Daarom is het belangrijk om in een groeifase, net als in de opstartfase, voldoende kapitaal te hebben. Zo kun je blijven uitbreiden - denk aan een tweede vestiging of nieuwe machines - en je omzet vergroten.

Het is een bekende uitspraak: cash is king. Om als bedrijf te overleven, is het van belang om je cashflow effectief te beheren. Een negatieve cashflow kan komen doordat je financiële planning tekortschiet. Soms komt het door de aard van je bedrijf dat je op bepaalde momenten meer geld uitgeeft dan dat er beschikbaar is. Bijvoorbeeld als je voorraad voor een jaar inkoopt of omdat je een seizoensgebonden business hebt. Wat de reden ook is, een negatieve cashflow kan een enorme impact hebben op je bedrijf en is zeker een reden om extra kapitaal aan te trekken. Cashflow wordt vaak gezien als indicator voor de levensvatbaarheid van je bedrijf, dus wil je zo snel mogelijk je cashflow opkrikken. Met bedrijfsfinanciering zoals een zakelijk krediet kun je je werkkapitaal op peil houden en lopende zaken betalen.

Gaat het goed met je bedrijf en groeit je omzet, dan zie je als ondernemer vaak ook kansen voor uitbreiding of expansie. Misschien wil je extra producten of diensten aanbieden of juist een tweede vestiging openen. Welke investeringen relevant zijn hangen echt af van de aard van je bedrijf. Vooral wanneer je merkt dat je aan je maximale capaciteit zit, kan het je groeipad belemmeren. Dit is een goed moment om financiering te overwegen. Vaak leveren uitbreidingsprojecten niet meteen op korte termijn extra omzet of winst op. Met financiering kun je deze investeringen wel alvast doen, vooral omdat ze op lange termijn bijdragen weer extra omzet en geld opleveren.

De sleutel tot een succesvol bedrijf is vaak een effectieve, financiële planning. Een onderdeel van je financiële plan moet in ieder geval zijn hoe je risico's opvangt. Vaak wordt er gezegd dat je als ondernemer reserves moet hebben om minstens zes maanden aan bedrijfskosten te betalen. Deze reserves kun je inzetten in slechte tijden, om goedkope voorraad in te kopen of om seizoensdalingen op te vangen. Wat heeft een goede buffer te maken met financiering? Als je continu je buffers gebruikt om te investeren kun je later in de problemen komen. Je kunt je bedrijf in wezen beter laten groeien door geld te lenen. Zo kun je je reserves bewaren voor mindere tijden.

Voor de meeste ondernemers is het aannemen van nieuwe werknemers best spannend, maar soms kan een extra paar handen het verschil maken. Zorg dat je wel weet wat er aan omzet binnen moet komen om je personeelslasten te dragen. Zit je even wat krapper bij kas, maar denk je met een nieuwe medewerker groei te kunnen realiseren? Sommige bedrijven gaan eerste in de kosten snijden om werknemers te kunnen aannemen, maar andere ondernemers trekken juist financiering aan om hun personeelsbestand uit te breiden. Zeker als je met extra personeel je omzet kunt vergroten is het een goede investering in je bedrijf.

Om te zorgen dat je bedrijf concurrerend blijft, moet je innoveren op alle vlakken. Vooral als je je bevindt op een verzadigde markt met veel grote concurrenten, kun je je onderscheidend vermogen vergroten door innovatie. In de beginfase ben je als ondernemer vooral bezig met alles draaiende te houden. Zit je bedrijf in de groeifase, dan bereik je het punt waarop innovatie een meer vooraanstaande plaats moet innemen in je bedrijfsvoering. Denk aan investeringen in onderzoek en ontwikkeling, technologie of het uitdenken van nieuwe producten of diensten. Ben je op dit punt bent aangekomen, dat kan dit een teken zijn om aanvullende financiering te zoeken zodat je op tijd innovatieprojecten kunt realiseren.

Om geld over te houden voor investeringen in je bedrijf kan het aantrekkelijk lijken om te besparen op materialen, arbeid of operationele kosten. Probeer dit in alle tijden te voorkomen. Je klanten merken mogelijk verschil in kwaliteit, service of uitstraling en zijn vervolgens minder geneigd om terug te komen. Op de lange termijn snijd je daarmee jezelf in de vingers. Door zakelijke financiering aan te vragen, kun je de kwaliteit van je product of dienst hoog houden en zorg je dat je financiën op peil blijven.

Herken je jouw bedrijf in bovenstaande situaties? Goed nieuws, dat betekent dat je bedrijf al klaar is voor de volgende stap: een goed moment om je te gaan oriënteren op financiering en te kijken welke kredietverstrekkers bij je passen. De volgende stap is kijken naar welke type financiering het beste past bij je bedrijf. Wil je doorlopende zaken betalen dan kan een zakelijk krediet uitkomst bieden. Voor grote investeringen in bijvoorbeeld machines, is een zakelijke lening meer geschikt.