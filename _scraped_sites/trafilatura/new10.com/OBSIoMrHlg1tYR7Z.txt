---
title: Wat is objectfinanciering? | New10
author: New
url: https://new10.com/blog/objectfinanciering
hostname: new10.com
description: Alle tastbare objecten die je gebruikt in je bedrijf kun je financieren met objectfinanciering. Met lease, een zakelijke lening of crowdfunding. Lees meer!
sitename: New10
date: 2019-02-25
---
Als tandarts heb je een stoel nodig om te werken. Als vrachtwagenchauffeur kom je nergens zonder auto. En als glazenwasser kun je met een hoogwerker flink wat extra ramen zemen. Het zijn allemaal investeringen die je kunt financieren met objectfinanciering. In dit artikel leggen we uit wat objectfinanciering precies is, en gaan we in op 3 verschillende manieren van objectfinanciering: lease, zakelijk lenen en crowdfunding.

Elk tastbaar object dat in je bedrijf gebruikt wordt en geen onroerend goed is, noemen we een bedrijfsmiddel. En wanneer je er een financiering voor afsluit waarbij het object dient als onderpand, hebben we het over een objectfinanciering. Een objectfinanciering kan betere condities bieden dan een gewone lening. De bank heeft immers een onderpand.

Lease is het meest bekend van auto’s. Maar eigenlijk kun je er bijna alle investeringen in fysieke objecten mee financieren. Daarom noemen we ook wel equipment leasing. Een van de voordelen van lease is dat je er geen werkkapitaal voor hoeft aan te spreken. Je houdt meer liquiditeit over om te ondernemen. De 2 meest voorkomende vormen van lease zijn operationele lease en financiële lease:

**Operationele lease**: de bank is eigenaar van het object en verhuurt (leaset) het aan jou. De investering komt niet op je balans te staan. De leasemaatschappij bied je ook onderhoud en service**Financiële lease**: jij ben eigenaar van het object en het komt op jouw balans te staan. Je bent zelf verantwoordelijk voor onderhoud en service

Je kunt het object in beide gevallen vaak aan het eind van het leasecontract kopen.

Ontdek de mogelijkheden bij onze collega’s van ABN AMRO Lease

Grote, eenmalige investeringen in objecten kun je ook financieren met een zakelijke lening. In sommige situaties zijn de maandelijkse lasten van een lening lager dan bij lease – vergelijk daarom goed voordat je kiest. Het belangrijkste verschil tussen lease en lening is dat je in het laatste geval direct eigenaar bent van het object. Je ontvangt het gehele leenbedrag in een keer op je rekening en bent zelf verantwoordelijk voor de aanschaf. Daarna betaal je het geleende bedrag in gelijke termijnen weer terug.

Zoek je naar een alternatieve manier om je investering bij elkaar te krijgen? Crowdfunding is bij uitstek geschikt voor objectfinanciering. Je kunt potentiële investeerders namelijk heel duidelijk laten zien waar ze in investeren. Sterker, je kunt het ze na aanschaf zelfs laten aanraken. Dat maakt je verhaal krachtig en vergroot de kans dat je het gestelde doel van je crowdfundingcampagne behaalt.