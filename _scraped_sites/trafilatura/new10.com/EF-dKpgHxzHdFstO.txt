---
title: Een kijkje onder de motorkap: hoe technologie ondernemers helpt te groeien
author: New
url: https://new10.com/blog/technologie-groeien
hostname: new10.com
description: Verantwoorde financiering voor groei? New10 helpt met slimme technologie! Luister naar Arnoud van Zelderen (CEO) in de podcast "Baanbrekende Businessmodellen".
sitename: New10
date: 2024-03-13
---
New10

New10 • Slimmer ondernemen

Aanvraagprocessen voor een financiering die veel tijd en energie kosten. Ondernemers die lang wachtten op duidelijkheid. “Wat nou als we het helemaal anders gaan doen?”, vertelt Arnoud. “Nu weet je in een kwartier of je in aanmerking komt, wat je kunt lenen en tegen welk rentepercentage.” Traditionele processen om een inschatting te maken in hoeverre financiering bij een ondernemer past zijn door middel van technologie versneld.

Het is belangrijk om nauwkeurig te beoordelen of en hoe je als ondernemer geholpen bent met een financiering. Arnoud: “ABN AMRO bedacht, we worden ook beperkt door onze eigen systemen en manieren van doen. In plaats van te denken vanuit eigen inzichten, zijn we naar de klant gegaan.” Daar werd de uitdaging en behoefte van ondernemers helder. Aanleiding om de verkenning of je in aanmerking komt voor een financiering, naar voren te schuiven. “Daarna gaan we kijken of het formeel te regelen is.”

Op basis van een aantal datapunten zoals je omzet en je transactiegegevens wordt snel berekend hoeveel je kunt lenen en tegen welke rente. Arnoud: “Dat is voor tachtig, negentig procent van de gevallen ook datgene wat je daadwerkelijk kunt lenen. De checks die vervolgens worden gedaan is om de aangeleverde data te kunnen verifiëren. We willen gewoon heel snel duidelijkheid geven aan ondernemers, dan helpt het om in een vroeg stadium red flags te kunnen signaleren.”

De regelgeving voor financieren is de laatste jaren toegenomen. Een algemeen beeld dat je vaak ziet en hoort is dat banken niet langer enthousiast zijn voor kleinere leenbedragen. “Er is een ongelooflijke toename van regelgeving. Dus je móet allerlei checks doen. Soms voelt het alsof het niet meer in verhouding staat.” Voldoen aan de regelgeving kost tijd en geld, waardoor het logischerwijs minder rendabel werd om kleinere leenbedragen te verstrekken. “Ik wil een win-win creëren. Alleen als de ondernemer het gevoel heeft dat het product bij zijn behoefte past, kunnen wij groeien. Dat kun je niet alleen door mensen doen, maar door te vernieuwen met andere zaken.”