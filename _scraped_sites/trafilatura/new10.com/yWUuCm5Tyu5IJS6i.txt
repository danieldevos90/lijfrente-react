---
title: Lening oversluiten of herfinancieren? | New10
author: New
url: https://new10.com/blog/lening-oversluiten
hostname: new10.com
description: Een lening oversluiten kan je geld besparen en overzicht bieden. Zeker als je bedrijf groeit is dit interessant. Lees in dit artikel hoe het werkt.
sitename: New10
date: 2019-01-10
---
#### Een lening herfinancieren kan je geld besparen en rust in je hoofd brengen. Je duurdere, bestaande lening betaal je af met een nieuwe lening met betere voorwaarden. Zeker wanneer je bedrijf groeit is het verstandig om goed te vergelijken tussen financiers. In dit artikel lees je wat een lening oversluiten precies is, wat de voordelen zijn en hoe je het aan kunt pakken.

#### Wat is een herfinanciering of een lening oversluiten?

Bij een herfinanciering los je met een nieuwe lening je bestaande lening(en) af. Daarom spreken we ook wel van een lening oversluiten. In veel gevallen kun je met de nieuwe lening allerlei verschillende financiers afbetalen: van banken tot vrienden en familie. Soms regelt je nieuwe financier alles voor je, in andere gevallen ben je zelf verantwoordelijk voor het aflossen van je bestaande leningen.

#### Als startende ondernemer is lenen duur…

Toen je je bedrijf oprichtte heb je misschien via allerlei kanalen geld verkregen. Vrienden en familie leenden je wat, via een informele investeerder kreeg je wat, en de rest haalde je op bij een financier. En die laatste rekende je een flink rentepercentage omdat je pas net begonnen was en geen financiële zekerheid tegenover de lening kon stellen.

#### …maar als groeiende ondernemer heb je vaak betere mogelijkheden

Maar nu ben je gegroeid, je draait een mooie omzet en maakt winst. Je hebt een goede cashflow opgebouwd en je solvabiliteit versterkt. Dat maakt je voor een financier veel aantrekkelijker om geld aan uit te lenen, dus kun je waarschijnlijk een lening krijgen met een lager rentepercentage. Vraag offertes op bij verschillende financiers: wie weet kun je flink besparen op je maandelijkse lasten.

#### Wat zijn de voordelen van het oversluiten of het herfinancieren van een lening?

- Betere voorwaarden en een lagere rente

Het loont om goed te vergelijken en offertes op te vragen bij verschillende financiers. Bijvoorbeeld als je merkt dat de rente aan het dalen is. Of zoals eerder genoemd: wanneer je financieel sterker staat met je onderneming en je dus een lening kunt krijgen met betere voorwaarden.
- Meer overzicht

Als je meerdere leningen hebt bij verschillende financiers, geeft een herfinanciering je meer overzicht. Je lost alle bestaande leningen af met één nieuwe lening. Je hebt dan iedere maand maar één bedrag dat je moet betalen, en je gaat van verschillende looptijden naar 1 moment waarop alles is afgelost. Dat geeft rust in je hoofd.

#### Hoe werkt een lening oversluiten via New10?

- Vraag een herfinanciering aan
- Ontvang na goedkeuring de lening van New10
- Betaal met de lening van New10 je bestaande lening(en) af
- Los de lening bij New10 af

Wil je een herfinanciering aanvragen bij New10? Selecteer dan ‘herfinanciering’ onder ‘doel’.

#### Geld lenen voor je bedrijf? Ontdek wat de mogelijkheden zijn!

#### Check voordat je oversluit goed de voorwaarden van je bestaande lening

Het kan namelijk zijn dat je een boete moet betalen voor het vervroegd aflossen van je bestaande lening. Immers: de financier loopt rente mis omdat je eerder terugbetaalt. Check goed de voorwaarden van je lening of vraag je financieel adviseur om hulp.