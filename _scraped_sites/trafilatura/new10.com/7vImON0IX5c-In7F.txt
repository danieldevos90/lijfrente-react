---
title: Crowdfunding: wat is het? | New10
author: New
url: https://new10.com/blog/crowdfunding
hostname: new10.com
description: Wat is crowdfunding en hoe werkt het? In dit blog lees je er alles over en vertellen we meer over de vormen van crowdfunding.
sitename: New10
date: 2018-04-19
---
De ontwikkeling van een nieuw type fiets, de aanschaf van een marktkraam, de overname van een ander bedrijf. Je kunt het zo gek niet bedenken of er bestaat een crowdfundingactie voor. Bij crowdfunding heb jij als ondernemer de touwtjes in handen. Je gaat zelf met de pet rond om je investering rond te krijgen. Benieuwd of crowdfunding iets is voor jouw onderneming? Lees eerst dit artikel voordat je aan de slag gaat.

Bij crowdfunding haal je financiering voor je onderneming op bij een groot aantal kleinere investeerders: de crowd, ofwel massa. Je hebt bij crowdfunding direct contact met je investeerders en voert campagne om hen te verleiden geld in je idee te steken. Potentiële geldschieters wegen rationele factoren als risico en verwachte opbrengsten mee, maar ook emotionele factoren: geloven ze in jou en je product? Daarom weegt jouw presentatie als ondernemer bij crowdfunding misschien nog wel zwaarder mee dan bij andere vormen van financiering.

Bij crowdfunding haal je financiering voor je onderneming op bij een groot aantal kleinere investeerders: de crowd, ofwel massa.


Je dient je aanvraag in op een crowdfundingplatform: een website waar ondernemers en investeerders elkaar vinden. Daarbij vermeld je duidelijk het bedrag dat je nodig hebt. Na goedkeuring wordt je project zichtbaar op het platform. Dan is het tijd om campagne te voeren en investeerders te verleiden geld in jouw plan te steken. Zodra je bedrag 100% is toegezegd, verzamelt het platform alle investeringen en kun je aan de slag. Daarna betaal je de investeerders met rente terug.

Dit zijn de 4 meest voorkomende vormen van crowdfunding. De verschillen zitten ‘m in de tegenprestatie voor de investeerder.

**Donaties:**je ontvangt geld van je investeerder voor een bepaald doel. Bij een donatie krijgt de investeerder er meestal niets voor terug**Sponsoring:**bij sponsoring geef je de investeerder een niet-financiële beloning, zoals naamvermelding, een product of toegang tot een evenement**Eigen vermogen:**de investeerder neemt een aandeel in je onderneming en brengt daarbij eigen vermogen mee. In ruil daarvoor deelt de investeerder in de winst**Vreemd vermogen:**je leent van de investeerder een bedrag, dat je binnen de afgesproken tijd met rente terugbetaalt

Crowdfunding is bij uitstek geschikt voor eenmalige projecten met een kraakhelder einddoel. Zo weten investeerders precies waar ze hun geld in steken. Bijvoorbeeld de ontwikkeling van een nieuw product, de verbouwing van een pand of de aanschaf van een beveiligingssysteem voor een winkel. Maar, crowdfunding voor een marketingcampagne of werkkapitaal komt ook voor.

Crowdfunding is bij uitstek geschikt voor eenmalige projecten met een kraakhelder einddoel.


**Voordelen**

- Naast financiering genereer je met een succesvolle crowdfundingcampagne ook naamsbekendheid voor je onderneming
- Je kunt crowdfunding gemakkelijk combineren met andere vormen van financiering
- Ook startende ondernemers kunnen met crowdfunding financiering vinden
- De campagne is meteen een realitycheck: geloven anderen ook in je idee?

**Nadelen**

- Investeerders verwachten een vergoeding voor hun risico. Daardoor betaal je bij crowdfundingplatformen gemiddeld meer rente dan bij de bank
- Je moet veel financiële gegevens openbaar maken
- Om funding te krijgen moet je actief campagne voeren. Het geld komt niet aanwaaien
- Je betaalt aan het crowdfundingplatform een vergoeding voor hun diensten

Zoek je een alternatief voor een lening bij de bank, maar wil je niet direct alles over je onderneming openbaar maken op een crowdfundingplatform? Overweeg dan eens een zakelijke lening van een online financier, zoals New10. Bij ons vraag je geheel online een zakelijke lening aan: gewoon vanuit je eigen kantoor. Zo houd je altijd grip op je aanvraag en weet je binnen 15 minuten al wat je mogelijkheden zijn.

Ook kun je bij New10 kiezen voor een zakelijk krediet. Ook een zakelijk krediet vraag je gewoon online aan. Je neemt geld op wanneer je het nodig hebt en betaalt alleen rente over het opgenomen gedeelte.