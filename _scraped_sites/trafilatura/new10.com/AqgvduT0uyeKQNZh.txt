---
title: Ondernemersverhaal van René Wildöer
url: https://new10.com/klantervaringen/rene-wildoeer-kredietwijzer
hostname: new10.com
description: Lees het inspirerende ondernemersverhaal van René Wildöer en ontdek hoe de financiering van New10 hem hielp met een nieuwe start.
sitename: new10.com
date: 2025-08-06
---
Kredietwijzer is gespecialiseerd in leningen aan het Midden- en Kleinbedrijf. Van zzp’ers tot ondernemingen met meer dan 100 medewerkers. En van leningen van € 500 tot € 5 miljoen. Met meer dan 25 jaar ervaring ben je bij Kredietwijzer aan het juiste adres.

Vanuit zijn kantoor in West-Friesland krijgt René zo ongeveer 5 tot 10 aanvragen binnen per dag. Bij hem kloppen ondernemers aan die op zoek zijn naar kleinere leenbedragen, maar helaas bijna nergens terechtkunnen. Grotere banken staan er niet zo om te springen omdat het hen weinig oplevert maar wel veel tijd kost. Zonde vindt René: “Ook dit jaar blijkt weer uit de MKB Monitor dat het gros van de ondernemers op zoek is naar kleinere bedragen tot 50.000 euro. Deze ondernemers zijn ontzettend belangrijk voor onze economie.”

René zag zijn kans schoon en sprong 6 maanden geleden in dit gat in de markt. “Ik ben niet de doorsnee MKB-adviseur. Dat wil ik ook niet zijn. Ik ben er voor die 80% die kleinere bedragen nodig heeft om grote stappen te zetten. Mijn werkstijl past ook bij deze groep. Niet eindeloos koffiedrinken met een dure factuur achteraf. Nee, alles doe ik telefonisch, maar mét persoonlijke aandacht. Zo kan ik binnen 2 uur de bemiddeling rond hebben. En dat is fijn voor ondernemers die eigenlijk geen tijd hebben om dit allemaal uit te zoeken. Ze hebben een bedrijf te runnen.”

Met Kredietwijzer wil ik de kleinere ondernemers met veel potentie helpen aan een betrouwbare en goede financiering.


Binnen twee uur een bemiddeling rond hebben? Dat kan met de meer dan 25 jaar ervaring die René opdeed. Hij werkte bij grote banken en klom op tot Directeur Consumptief Krediet. Toch begon het op een gegeven moment te borrelen; het werd tijd om zelf te ondernemen. Er volgden verschillende ondernemingen. "Met Kredietwijzer wil ik de kleinere ondernemers met veel potentie graag helpen met een financiering.”

Met die achtergrond en het ondernemerschapsbloed door de aderen, kan René andere ondernemers goed helpen. “De kleinere ondernemers willen aandacht maar ook snelheid en duidelijkheid. Dat krijgen ze helaas niet bij de grotere banken of advieskantoren. Een goede financiering vinden is daarom erg lastig. Iemand die daar ook tegenaan liep was ondernemer Marcello Torrisi, eigenaar van De Zorg B.V. René hielp hem aan een financiering bij New10.

New10 zat dik onder het rentepercentage van de grotere bank. Dat was het beste aanbod voor Marcello.


René: “De Zorg B.V. was op zoek naar werkkapitaal voor groei en uitbreiding. Bij de huisbank van Marcello duurde het veel te lang. Daar kon hij niet op wachten omdat hij gauw nieuw personeel wilde aannemen. Hij ging op zoek naar hulp en kwam in contact met René. René: “We hadden maar 1 intake nodig. Ik ben meteen aan de slag gegaan en bij New10 kreeg ik het beste aanbod voor Marcello. Zo zat New10 dik onder het rentepercentage van de grotere bank.”

Je uploadt maar 2 documenten en weet binnen een paar minuten wat ze je klant aanbieden. Dat zie ik bij geen enkele andere maatschappij.


New10 kende René al langere tijd. “Ze hebben een heel snelle pre-acceptatie. Het enige wat je nodig hebt, zijn bij- en afschrijvingen en een definitieve jaarrekening. Daarna weet je binnen een paar minuten wat ze je klant bieden. Dat zie ik eigenlijk bij geen enkele andere maatschappij. Het systeem van New10 werkt razendsnel en is heel duidelijk.

De kracht van Kredietwijzer is het snelle handelen, de kennis van alle aanbieders en de persoonlijke aandacht. Met die kracht hoopt hij binnen een aantal jaar de grootste MKB-bemiddelaar van Nederland te zijn. Een mooi streven. René: “Het mooiste is als de bemiddeling snel en vlot verloopt. Dat klanten enorme bedragen besparen en zich kunnen focussen op waar ze goed in zijn: ondernemen. Marcello kon met de New10-lening zijn nieuwe personeel netjes betalen én zich vestigen in een prachtig kantoor. Die groei is ontzettend mooi.”

Ben je benieuwd hoe Marcello het proces met New10 en René heeft ervaren? Lees het verhaal van ondernemer Marcello Torrisi.