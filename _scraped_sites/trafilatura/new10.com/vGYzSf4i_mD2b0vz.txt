---
title: Is een zakelijke lening aftrekbaar van de belasting
author: New
url: https://new10.com/blog/zakelijke-lening-aftrekbaar-belasting
hostname: new10.com
description: Een zakelijke lening kan fiscale voordelen opleveren voor jou als ondernemer. Benieuwd of jouw zakelijke lening aftrekbaar is? Lees verder.
sitename: New10
date: 2024-11-18
---
New10

New10 â€¢ Financieringen

Binnen de aangifte inkomstenbelasting kun je je zakelijke lening aangeven in Box 1. Box 1 betreft het inkomen uit werk en woning, waaronder winst uit de onderneming. Als je een ondernemer bent en je hebt een zakelijke lening afgesloten voor je onderneming, dan worden de kosten en uitgaven gerelateerd aan deze lening in Box 1 verwerkt. Dit geldt voor zowel eenmanszaken als voor ondernemers met een vennootschap onder firma (vof) of maatschap.

Bij een zakelijke lening zijn bepaalde onderdelen fiscaal aftrekbaar, terwijl andere dat niet zijn. De gehele lening is feitelijk niet aftrekbaar voor de inkomstenbelasting die je als ondernemer betaald. In het onderstaande overzicht wordt kort toegelicht welke onderdelen wel en niet aftrekbaar zijn van de belasting.

**- Aflossingen:**
De terugbetalingen van de hoofdsom van de lening (de aflossingen) zijn niet aftrekbaar. Dit komt doordat aflossingen worden beschouwd als terugbetaling van geleend geld en niet als een kostenpost. Aflossingen verminderen je schulden, maar niet je winst voor belastingdoeleinden.

**- Aanvraag- en afsluitkosten:**
Dit zijn de kosten die worden gemaakt om de lening te verkrijgen. Denk hierbij aan de administratiekosten, advieskosten of notariskosten. Deze kosten kunnen als bedrijfskosten worden afgetrokken van de winst.

**- Rentekosten:** De rente die je betaalt over de zakelijke lening is aftrekbaar van de belasting in box 1. Dit betekent dat je de betaalde rente kunt aftrekken van je winst, waardoor je belastbare winst lager wordt en je minder belasting betaalt.

Door deze aftrekbare kosten te benutten, kun je je belastbare winst verlagen en zodoende minder belasting betalen. Het is belangrijk om dit goed bij te houden in je boekhouding en jaarlijks correct op te geven bij je belastingaangifte. Voor specifieke adviezen en verdere optimalisatie is het verstandig om een fiscalist of accountant te raadplegen.

Bij New10 bieden wij passende financieringsvormen aan voor iedere ondernemer. Met onze zakelijke lening kun je een langlopende investering voor je bedrijf financieren. Je ontvangt in een keer het geldbedrag op de bedrijfsrekening en we spreken een vaste looptijd af tot maximaal 5 jaar. De lening betaal je in maandelijkse termijnen terug samen met een vast rentebedrag. Je maandbedrag blijft hetzelfde: zo wordt de openstaande lening voor je bedrijf steeds kleiner.

Een bedrijfslening aanvragen doe je snel online wanneer het jou uitkomt. Liever flexibel geld opnemen? We bieden ook een zakelijk krediet aan voor ondernemers.