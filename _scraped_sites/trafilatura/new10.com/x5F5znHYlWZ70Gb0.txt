---
title: 7 misvattingen over SEO en de ultieme SEO groeitips voor ondernemers
author: New
url: https://new10.com/blog/misvatting-seo-seotips-voor-ondernemers
hostname: new10.com
description: Om de vindbaarheid van je onderneming te vergroten is zoekmachine optimalisatie een belangrijk onderdeel. Lees tips om SEO in te zetten en meer klanten te bereiken.
sitename: New10
date: 2019-08-23
---
New10

New10 • Slimmer ondernemen

Wat je ook zoekt, vaak begin je bij een zoekmachine zoals Google. Voor iedere onderneming is het dan ook belangrijk om online goed vindbaar te zijn. Het liefst wil je dat jouw bedrijf tussen de topresultaten staat en op de zoektermen die voor jou relevant zijn. De vindbaarheid van je website kun je natuurlijk verhogen door te adverteren maar organisch hoog ‘ranken’ is geloofwaardiger blijkt uit onderzoek. Zoekmachine optimalisatie, afgekort SEO, is dan ook een onmisbaar onderdeel in de online strategie voor je onderneming.

Toch staat zoekmachine optimalisatie vaak onderaan de prioriteitenlijst van veel ondernemers. Zonde, want SEO hoeft niet veel te kosten en kan veel groei voor je onderneming opleveren. We vroegen onze New10 SEO-consultant Wouter Jonker van Storm Digital om zijn advies aan ondernemers. Aan de hand van 7 misvattingen over SEO delen we handige tips en helpen we je om de drie SEO-pijlers, techniek, content & autoriteit, te optimaliseren.

Je bent wekenlang bezig om een strak design en goede content neer te zetten. Dan is het moment daar: je website is live. De volgende stap is je vindbaarheid en dat begint bij geïndexeerd worden. In Google Search Console kun je een Sitemap indienen die het makkelijker maakt voor Google om de structuur van je website te begrijpen. Je kunt hier ook ‘gratis’ bijhouden hoe je website presteert. Hoewel Google steeds beter afbeeldingen en infographics leest, spelen vooral technische elementen zoals de laadtijd van je pagina’s, URL-opbouw en paginagrootte een grote rol bij je ranking in de zoekresultaten. Met alleen een oogstrelend ontwerp ben je er dus niet. Je kunt een indexering analyse laten uitvoeren om te kijken of al je pagina’s vindbaar zijn en of je website op technische elementen goed scoort.

Tip: Test je paginasnelheid via [deze link ] en ga aan de slag met quick wins, bijvoorbeeld het verkleinen van foto’s.

Voorheen lag er bij SEO veel nadruk op het vaak noemen van bepaalde zoektermen keywords op je webpagina’s. Inmiddels kijkt Google veel geavanceerder naar pagina’s en neemt allerlei andere factoren mee zoals bounce rate, tijd op website etc. Met meer dan 100 variabelen, en volgens sommige zelfs 200, heb je veel meer knoppen om aan te draaien dan alleen zoektermen. Toch blijft het nog steeds een belangrijke factor. Begin met de basis en voer een keyword onderzoek uit in bijvoorbeeld Google Keyword Planner. Zo weet je precies op welke zoektermen jouw doelgroep zoekt en waar je op moet scoren. Je belangrijkste zoektermen verwerk je in ieder geval in het begin van je titel tag, H1 (belangrijkste kop) en pagina beschrijving. Gebruik ook meerdere zoektermen op je pagina, zo kan Google makkelijker indexeren waar je pagina over gaat.

Als je een beautyproduct verkoopt spelen andere factoren een rol bij je ranking in de zoekresultaten dan wanneer je wetenschappelijk artikelen aanbiedt. Google kijkt sector- en product specifiek wat ze belangrijk vinden om te tonen in de topresultaten. Je kunt dus veel leren van de getoonde zoekresultaten op de eerste pagina, de search engine result page (SERP). Analyseer wat de topresultaten op de voor jouw belangrijke zoektermen gemeen hebben; tonen ze klantbeoordelingen, video’s of cijfers in de titel of header? Pas jouw beschrijving en titel in Google aan op basis van je bevindingen. Probeer ook vooral vanuit je klanten te denken, welke behoeftes of zoektermen typen ze in en hoe kan jouw product of dienst hierop in spelen?

Van alle SEO-pijlers is autoriteit misschien wel het lastigst om te verbeteren: je hebt er zelf minder controle over. Autoriteit gaat over de hoeveelheid links vanuit andere sites naar jouw website. Door actief backlinks naar jouw webpagina te verzamelen, zorg je ervoor dat Google jouw pagina’s hoger plaatst dan die van concurrenten. Helaas bereik je autoriteit dus niet alleen met steengoede, vernieuwende content. Investeer vooral in een natuurlijk linkprofiel door ervoor te zorgen dat verschillende soorten websites naar je linken; van groot tot klein. Ook hoe je linkbuilding distribueert over je website bepaalt hoe succesvol het is. Creëer verschillende landingspunten ook wel ‘anchors’ genoemd, en zorg dat niet alle backlinks naar je homepage gaan.

Tip van Wouter: We zien dat autoriteit creëren steeds meer samengaat met influencermarketing. Wanneer een influencer schrijft over jouw bedrijf zorgt dit niet alleen voor mooie content, meer verkeer en naamsbekendheid, het draagt ook bij aan linkbuilding. Vaak is de linkwaarde van populaire blogs vrij hoog en je bereikt een gerichte doelgroep.

Je hebt er misschien al over gehoord, voice search ofterwijl zoeken met je stem is volgens veel experts de nieuwe trend. Toch lijkt het op dit moment meer toekomstmuziek dan dagelijkse realiteit. De software voor voice search is er, maar de hardware nog niet. Als ondernemer kun je er al wel alvast op voorsorteren, bijvoorbeeld door aan de slag te gaan met structured data. Dit is het toevoegen van labels in de code van je website. Het klinkt technisch maar je legt daarmee duidelijk uit aan Google wat de elementen op een pagina zijn. Bij voice search leest Google featured snippets van de zoekresultaten voor. Zorg dat je deze featured snippets al klaar hebt en je loopt al een stapje voor op je concurrenten.

Het is een mythe dat je met extreem lange artikelen op je website je Google ranking verbeterd. Dat wil zeggen, niet altijd. Je kunt beter een variëteit aan content op je website hebben die past bij de intentie van je doelgroep. Onderzoek in Google Analytics hoe lang mensen op je pagina blijven, bouncerate en of ze veel pagina’s bekijken. Daaruit kun je opmaken of je content goed gelezen en gewaardeerd wordt. Google neemt dit soort factoren ook mee. Als je aanpassingen in je content maakt om SEO te verbeteren houdt dit dan goed bij in een overzicht. Breng in kaart hoe goed je scoort op je belangrijke zoektermen en als je aanpassingen maakt, documenteer dan wat het effect hiervan is.

Veel bedrijven doen aanpassingen om SEO te verbeteren en verwachten meteen resultaat te zien. Meestal duurt het een paar weken en soms zelfs maanden voordat je het effect van je verbeteringen ziet. Je kunt dit proces versnellen door bijvoorbeeld een sitemap toe te voegen in Google Search console. SEO kun je niet in één keer neerzetten. Het kost veel tijd en je moet continu aanpassen en verbeteren. Als je naast het runnen van je onderneming weinig tijd over hebt overweeg dan ook om SEO uit te besteden aan een bureau. *Wouter: “Probeer SEO-optimalisatie niet te zien als kostenpost. Het is een investering die je veel winst kan opleveren, want vaak is de ROI vrij hoog.” *

Er zijn allerlei manieren om de vindbaarheid van je onderneming te verbeteren en te investeren in SEO. Misschien wil je zelf expert worden, je medewerkers opleiden of SEO expertise inhuren. Ook als je inkomsten wisselen is dit mogelijk. Met zakelijk krediet regel je financiële ruimte voor je onderneming, bekijk hier wat jouw mogelijkheden zijn.