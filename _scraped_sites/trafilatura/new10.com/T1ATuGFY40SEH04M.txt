---
title: "New10 maakt zakelijk lenen snel simpel en duidelijk"
url: https://new10.com/pers/persberichten/new10-maakt-zakelijk-lenen-snel-simpel-en-duidelijk
hostname: new10.com
description: Lees hier hoe New10 zakelijk lenen snel, simpel en duidelijk maakt in dit persbericht. Eenvoudige financieringsoplossingen voor ondernemers van vandaag.
sitename: new10.com
date: 2025-03-15
---
**Online zakelijk lenen voor MKB-ondernemers die binnen 15 minuten willen weten waar ze aan toe zijn. **

**Amsterdam, 21 september 2017 – Vanaf vandaag kunnen MKB-ondernemers terecht bij New10, de nieuwe online aanbieder van zakelijk krediet. Bij New10 weten ondernemers binnen 15 minuten of ze kunnen lenen én tegen welke voorwaarden. Op deze manier speelt New10 in op de behoefte van MKB-ondernemers aan duidelijkheid en snelheid, zodat zij zich kunnen concenteren op het succes van hun onderneming. New10 is een initiatief van ABN AMRO en combineert het beste van twee werelden: de slagvaardigheid van een startup met de financiële kennis en ervaring van de bank. **

“Het MKB heeft een belangrijke functie in onze economie en is een aanjager van economische groei”, zegt Mark Schröder, mede-oprichter en commercieel directeur van New10. “De markt verandert snel en wordt steeds digitaler. Ondernemers willen alles online kunnen regelen. Niet alleen privé, maar ook zakelijk. Er zijn ook steeds meer ontwikkelingen op het vlak van technologie en regelgeving -bijvoorbeeld PSD2- die online financiering makkelijker maken. Met New10 komen we tegemoet aan de wens van MKB-ondernemers om online, snel, simpel en duidelijk hun groeiambities te financieren. Dat doen we samen met ABN AMRO, een solide partner met een aantrekkelijke funding.”

**Online zakelijk lenen tot 1 miljoen euro **

New10 verstrekt leningen tussen 20 duizend en 1 miljoen euro. De ondernemer stelt zelf online de lening samen en kiest daarbij het doel, het bedrag en de looptijd van de lening. De ondernemer uploadt vervolgens zijn transactiegegevens en jaarcijfers. Op basis hiervan bepaalt New10 automatisch de kredietwaardigheid van het bedrijf. Als een ondernemer voor een zakelijke lening in aanmerking komt, krijgt hij direct een aanbod, inclusief de rente en andere voorwaarden. Schröder: “Zo heeft de ondernemer binnen 15 minuten volledige duidelijkheid. De laatste stap is het elektronisch identificeren en ondertekenen van de contracten. Binnen twee dagen staat het geld op de rekening van de ondernemer.”

Daphne de Kluis, CEO Commercial Banking ABN AMRO: “New10 staat symbool voor onze visie op digitalisering en innovatie. Een ondernemende aanpak staat hierin centraal. We combineren interne kennis en ervaring van de bank met digitale vaardigheden en ideeën van buiten de bank. De volledig digitale aanpak van New10 speelt in op de wens van een groeiende groep ondernemers die alles online wil doen.”

**Samen de nieuwe norm creëren **

“New10 heeft de ambitie om continu de nieuwe norm in zakelijk lenen neer te zetten”, zegt Schröder. “Wij streven elke dag naar het beste resultaat: de nieuwe 10. We werken volledig in de cloud, waardoor we gemakkelijk real-time connecties kunnen leggen met klanten en partners. Ik ben ervan overtuigd dat we in de toekomst vanuit die connecties gezamenlijk oplossingen kunnen bouwen die nóg beter aansluiten bij de klantvraag. Samen met klanten en partners; want de nieuwe norm creëer je met elkaar.”