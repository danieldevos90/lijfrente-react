---
title: Alles over rente voor je zakelijke lening | New10
author: New
url: https://new10.com/rente
hostname: new10.com
description: Als je geld leent, betaal je daarover rente: dat is de prijs van de zakelijke lening. Maar hoe komt die prijs tot stand? En heb je er invloed op? Lees meer.
sitename: New10
date: 2019-01-28
---
Benieuwd hoe het rentepercentage voor je zakelijke lening wordt bepaald? In dit artikel leggen we het uit en laten we zien hoe wij je rentepercentage berekenen. En: 4 tips waarmee je slim kunt omgaan met het rentepercentage.

In de grafiek hieronder zie je uit welke ingrediënten het rentepercentage van zakelijke leningen bij New10 is opgebouwd.

- Basisrente: Dit zijn de kosten voor het inkopen van geld op de geldmarkt. Daarom wordt de basisrente ook wel marktrente genoemd.
- Kapitaalkosten: Wij moeten altijd een kapitaalbuffer aanhouden en maken daar kosten voor.
- Marge: Dit is de winst die New10 maakt. Een deel van de winst investeren we in het bedrijf, een deel keren we uit aan onze aandeelhouders.
- Operationele kosten: Dit zijn de kosten voor ons personeel, de systemen, ons kantoor en andere vaste kosten.
- Risicokosten: Dit zijn de kosten waarmee we het risico afdekken dat de lening niet wordt afgelost. De hoogte van de risicokosten hangt samen met het risicoprofiel van je onderneming.

Als je geld leent, bestaat er altijd de kans dat je de lening niet kunt aflossen. Een financier moet daar rekening mee houden om geld uit te kunnen lenen en rekent daarom risicokosten, ofwel risico-opslag. Om de hoogte van de risicokosten in te schatten kijkt een financier naar de financiële gezondheid van je onderneming. Hoe beter je er op financieel gebied voor staat, hoe hoger de kans dat je de lening terugbetaalt en hoe lager je risicokosten.

De lengte van de periode waarover je de zakelijke lening terugbetaalt, ofwel de looptijd, heeft invloed op je rentepercentage. Hoe langer de looptijd, hoe hoger de rente. Dit heeft te maken met de prijzen op de geldmarkt, waar de bank geld koopt om uit te kunnen lenen. Voor lange termijn-financieringen wordt rekening gehouden met inflatie, waardoor geld voor dat soort leningen duurder is. Dat vertaalt zich in een hoger rentepercentage.

Hoe meer je leent, hoe lager je rentepercentage. De bank maakt voor een lening eenmalige kosten en die zijn voor iedere lening gelijk. Het aandeel van die kosten is bij een hoger leenbedrag kleiner, waardoor je een lager rentepercentage krijgt.

Geld lenen aan een financieel gezonde onderneming betekent minder risico voor een financier en dat vertaalt zich vaak in een lager rentepercentage voor je bedrijf. Check onze tips om je winstgevendheid te verbeteren, onze tips om je solvabiliteit te verhogen en onze tips om je liquiditeit te verhogen.

- Wees kritisch op financiers. Vraag verschillende offertes op en vergelijk de voorwaarden. Let goed op de rentepercentages: gelden die per jaar, of per maand?
- Hoge rente? Kijk of je de financiële gezondheid van je onderneming kunt verbeteren. Let op: deze verbetering is pas een jaar later te zien in je jaarcijfers
- Kies een kortere looptijd: de bank rekent voor een langere looptijd een hogere rente. Het nadeel is wel dat je sneller moet terugbetalen en dus hogere maandlasten hebt
- Vergelijk je rente? Let er dan op dat sommige financiers een rentepercentage per maand communiceren, en andere een percentage per jaar.