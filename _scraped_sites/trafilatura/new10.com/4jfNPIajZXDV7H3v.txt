---
title: Zakelijke financiering of een onderhandse lening?
author: Renny Stein
url: https://new10.com/blog/zakelijke-financiering-of-een-onderhandse-lening
hostname: new10.com
description: Wat is een onderhandse lening? Informeer jezelf goed wat de voor- en nadelen zijn van financiering en kies wat het beste bij jouw situatie past.
sitename: New10
date: 2021-11-23
---
Een onderhandse lening is een lening zonder tussenkomst van een bank of kredietverstrekker. Je leent dan geld van bijvoorbeeld vrienden, familie of een bekende uit je netwerk. Net als bij een zakelijke financiering via een bank, is het belangrijk om jezelf goed voor te bereiden en duidelijke afspraken te maken. Denk in ieder geval aan de volgende punten:

Dat kan ook bij de notaris. Denk bijvoorbeeld aan de hoogte van het leenbedrag, de startdatum van de lening, de looptijd van de lening en het rentepercentage.

Dit percentage mag niet te veel verschillen van het percentage dat je bij een bank betaalt. Is de afgesproken rente te laag? Dan kan de Belastingdienst mogelijk een deel van de rente als een schenking zien, met mogelijk fiscale gevolgen. Zorg dat je op de hoogte bent van de actuele regelgeving.

Welke afspraken maak je met elkaar wanneer je onverhoopt meer tijd nodig hebt om de lening terug te betalen? Of wat doen jullie als je in de tussentijd een financiële meevaller hebt en extra wilt terugbetalen?

Informeer jezelf goed voordat je kiest voor een onderhandse lening en maak een weloverwogen beslissing. Kijk bijvoorbeeld eens op de website van de KVK. Online vind je ook voorbeelden van het opstellen een contract.

Een onderhandse lening is niet voor alle ondernemers weggelegd. Misschien wil je zakelijk en privé zoveel mogelijk gescheiden houden, of voel je je niet prettig bij de risico’s van een informele lening. Het is belangrijk dat je kiest voor een financieringsvorm die bij jouw financiële situatie past. Een goede voorbereiding helpt bij een soepele aanvraag en bij het verkennen van je mogelijkheden van zakelijke financiering.

Maak de financieringsaanvraag zo makkelijk mogelijk voor jezelf door je goed voor te bereiden. Een kredietverstrekker wil jou en je bedrijf graag wat beter leren kennen om zo een aanbod te doen die het beste bij jouw situatie past. Dit zijn de belangrijkste documenten om bij de hand te hebben wanneer je financiering aanvraagt.

Hoe staat je bedrijf er financieel voor? Dat laat je zien met onder andere de meest recente versie van je jaarrekening. Daarin staat informatie over je omzet en je winst. Maar ook of je bijvoorbeeld bestaande financieringen hebt op dat moment en of je bedrijf geld heeft uitgeleend. Heb je moeite met het opstellen van je jaarrekening? Lees dan ons blog over een jaarrekening opstellen.

Bereid een overzicht voor van je af- en bijschrijvingen van je zakelijke rekening. Aan de hand van deze informatie kan de bank een inschatting maken van je kredietwaardigheid.

Vaak weet je aan de hand van je recente jaarrekening en een overzicht van je af- en bijschrijvingen of je in aanmerking komt voor financiering. Tip: Doe de financieringscheck. Zo weet je in een paar minuten of je voldoet aan de meeste voorwaarden om in aanmerking te komen voor een financiering.

Als je voldoet aan de voorwaarden krijg je een aanbod op maat en heb je aanvullende documenten nodig om de aanvraag af te ronden. De meest voorkomende zijn een definitieve jaarrekening en een transactieoverzicht van de afgelopen maand. Wees erop voorbereid dat er soms in specifieke gevallen ook andere informatie kan worden gevraagd.

Of je nu voor een onderhandse lening of een zakelijke financiering kiest, zorg ervoor dat je altijd volledig geïnformeerd bent over de voor- en nadelen en dat je kiest voor een financiering die bij je past. De bank helpt je bij de inschatting of je financiële situatie stevig genoeg is om een lening terug te kunnen betalen. Lees hier over andere mogelijke redenen waarom een financieringsaanvraag kan worden afgewezen.