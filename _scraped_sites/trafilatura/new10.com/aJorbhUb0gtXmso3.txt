---
title: Zo geef jij 2019 een vliegende start | New10
author: New
url: https://new10.com/blog/zo-geef-jij-2019-een-vliegende-start
hostname: new10.com
description: Tijd om terug te blikken op het oude jaar en doelen te stellen voor het nieuwe. Lees in dit artikel hoe je dat aanpakt.
sitename: New10
date: 2018-12-05
---
Als je nog niet vooruit hebt gekeken naar wat dit kersverse nieuwe jaar je allemaal kan brengen: tijd om aan de slag te gaan! In dit artikel geven we je een aantal tips waarmee je klaar bent om 2019 bij de horens te vatten.

#### Kijk terug naar afgelopen jaren

Met welke goede dingen van afgelopen jaar ga je door, en wat ga je beslist anders aanpakken? Tijdens een retrospective kom je erachter. Als je in een team werkt, nodig je iedereen uit voor een sessie van ongeveer 2 uur. Als voorbereiding schrijft iedereen op aparte briefjes 3 dingen die goed gingen, en 3 punten die beter kunnen. Tijdens de retrospective bespreek je ieder punt. Vervolgens ga je aan de slag met het stellen van duidelijke doelen – daarover lees je verderop meer. Werk je zelfstandig? Beantwoord dan voor jezelf deze vragen:

- Wat gaat goed en moeten we blijven doen?
- Wat gaat goed en moeten we meer of beter doen?
- Wat gaat minder, en moeten we dus direct mee stoppen?
- Wat gaat minder, en moeten we verbeteren?

Koppel ook hier weer duidelijke doelen aan je conclusies.

#### Stel duidelijke doelen

Zeker als je je bedrijf wil laten groeien, loont het om duidelijke doelen te stellen. Het is daarbij cruciaal dat je de voortgang op je doelen kunt meten. OKR (Objectives and Key Results) is een systeem dat je hierbij kan helpen. Een OKR bestaat uit ongeveer 3 ambitieuze en inspirerende doelen: je objectives. Hier koppel je vervolgens duidelijke, meetbare doelen aan: je key results. In dit artikel leggen we uit hoe je met OKR aan de slag kunt.

#### Zorg dat je weet wat je klanten willen bereiken in 2019

Als je weet welke doelen je klant heeft, kun je er proactief op inspringen met advies. Help hen bijvoorbeeld met het op orde brengen van de cijfers zodat ze klaar zijn voor groei. Of informeer ze over manieren om de uitbreiding van hun bedrijf te financieren. Ga dus bij je klant na of er al doelen zijn opgesteld, of help ze dat te doen als dit nog niet het geval is. Jouw inbreng is zeker van waarde, want je hebt tenslotte een volledig overzicht van het financiële plaatje. Bovendien heb je de expertise om jouw klant verder te laten groeien.