---
title: MKB-financiering moet eenvoudig, toegankelijk én verantwoord zijn
author: New
url: https://new10.com/blog/mkb-financiering-eenvoudig
hostname: new10.com
description: New10 biedt MKB-ondernemers eenvoudige, toegankelijke en verantwoorde financiering. Profiteer van datagedreven en snelle, transparante aanvragen binnen 15 minuten, met de zekerheid van ABN AMRO.
sitename: New10
date: 2025-03-27
---
New10

Naast traditionele banken zijn er steeds meer alternatieve financieringspartijen die inspelen op specifieke financieringsbehoeften. Van Zelderen: "Het is positief dat ondernemers tegenwoordig meer keuze hebben. Naast banken bieden alternatieve financiers oplossingen zoals leasing en factoring, waarbij extra zekerheden een rol spelen. Dit vergroot de mogelijkheden voor ondernemers.” Toch brengt deze diversiteit ook uitdagingen met zich mee. Niet alle financieringsvragen passen binnen het traditionele bancaire model, zeker wanneer het gaat om risicodragend kapitaal. “Banken zijn sterk in financieringen met een toekomstige, voorspelbare cashflow,” legt Van Zelderen uit. “Voor startende ondernemingen zonder trackrecord is dat lastiger. Dan komen alternatieve financieringsvormen in beeld.”

Hoewel meer keuze goed is, moet de balans tussen toegankelijkheid en verantwoord financieren goed bewaakt worden. “In recente nieuwsartikelen zien we voorbeelden van ondernemers die meer dan 40% rente per jaar betalen. Dit is een goed voorbeeld van de balans kwijtraken” waarschuwt Van Zelderen. “Wij staan voor financiering die niet alleen snel en eenvoudig is, maar ook verantwoord op de lange termijn voor de ondernemer. Omdat New10 onderdeel is van ABN AMRO, kunnen we een aantrekkelijke rente aanbieden met de zekerheid van de bank.”

Lang wachten betekent kansen missen en misschien zelfs omzetverlies.


Niet alleen de markt verandert steeds sneller, ook de ondernemer van nu is anders. Ondernemers willen tijdens een financieringsaanvraag binnen enkele minuten weten waar ze aan toe zijn. “Dat is logisch, zegt Van Zelderen. Lang wachten betekent kansen missen en misschien zelfs omzetverlies. Daarom is het oude model waarin je weken moest wachten op een beslissing niet meer van deze tijd.” Dankzij technologie en data krijgen ondernemers bij New10 binnen 15 minuten een indicatief voorstel. Daarvoor uploaden ze maar 2 documenten.

Uit data blijkt dat steeds meer ondernemers een intermediair inschakelen bij het oriënteren op financiering. Van 39% in 2023 tot 43% in 2024, volgens CBS Financieringsmonitor. “Met meer complexiteit in keuzes en hogere financieringsbehoeftes vragen ondernemers ook vaker advies aan een intermediair. New10 speelt hierop in door een partnerplatform aan te bieden. Op dit platform dienen intermediairs snel en eenvoudig een financieringsaanvraag namens hun klanten in. Dit bespaart tijd en zorgt ervoor dat ondernemers beter geïnformeerde beslissingen kunnen nemen.”

In de afgelopen zeven jaar is New10 uitgegroeid tot een van de snelst groeiende fintechs in de markt. De komende tijd zal New10 haar propositie verder ontwikkelen en uitrollen als hét platform voor kleinere zakelijke financieringen namens ABN AMRO. Dit omvat niet alleen nieuwe financiële producten, maar ook de integratie van nieuwe data-analyses en risicomodellen. Bovendien zal AI een steeds grotere rol spelen in de dienstverlening, om processen efficiënter en klantvriendelijker te maken. Het doel? Ondernemers nóg sneller en eenvoudiger toegang geven tot passende financiering.