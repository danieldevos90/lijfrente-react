---
title: Durfkapitaal: financiering voor innovatieve en snelgroeiende bedrijven
author: Renny Stein
url: https://new10.com/blog/durfkapitaal
hostname: new10.com
description: Durfkapitaal is risicodragend vermogen voor innovatieve bedrijven. Ontdek wanneer het geschikt is en hoe het zich verhoudt tot een zakelijke lening.
sitename: New10
date: 2025-07-24
---
Renny Stein

Redactie New10 • Financieringen

Bij New10 bieden we geen durfkapitaal. Voor een financiering bij ons moet je bedrijf minimaal 15 maanden bestaan en al een bepaalde omzet draaien. Bevind je je nog in een eerdere fase, maar heb je wel kapitaal nodig om te groeien? Dan kan durfkapitaal een passende oplossing zijn.

Durfkapitaal, ook wel bekend als venture capital, is risicodragend vermogen dat wordt verstrekt in ruil voor aandelen in het bedrijf. De investeerder neemt daarmee een deel van het ondernemersrisico over, in de verwachting dat het bedrijf sterk groeit en het aandelenbelang in waarde toeneemt. Durfkapitaal komt veel voor bij startups en scale-ups in sectoren als technologie, software, biotech of duurzame energie. Het gaat meestal om investeringen vanaf enkele tonnen tot miljoenen euro’s.

Durfkapitaal is met name geschikt voor ondernemers die:

- een product of dienst ontwikkelen met groeipotentieel;
- behoefte hebben aan kapitaal voor ontwikkeling, marktintroductie of internationale uitbreiding;
- nog geen of beperkte omzet hebben en daarom moeilijk in aanmerking komen voor leningen;
- bereid zijn eigenaarschap te delen met externe investeerders.

In andere situaties bijvoorbeeld wanneer je al stabiel met je bedrijf presteert kan een ander financieel product een passendere keuze zijn. Bekijk de mogelijkheden op ons productenoverzicht.

**1. Geen rente of aflossing**

Omdat er geen sprake is van een lening, zijn er ook geen rente- of aflossingsverplichtingen. De investeerder verdient terug als in de toekomst aandelen worden verkocht.

**2. Gedeeld eigenaarschap**

De investeerder ontvangt een belang in het bedrijf en krijgt daarmee vaak ook invloed op strategische beslissingen.

**3. Actieve betrokkenheid van de investeerder**

Veel durfkapitaalverstrekkers leveren meer dan alleen geld. Ze kunnen ook expertise, managementondersteuning of toegang tot netwerken bieden

**4. Meestal gefaseerde investering**

Investeringen vinden vaak plaats in rondes (bijvoorbeeld pre-seed, seed, Series A). Elke ronde is gekoppeld aan concrete groeidoelen.

Bij New10 bieden zakelijke leningen voor bedrijven met een bewezen track record. Doe de financieringscheck om direct te zien wat mogelijk is.

Durfkapitaal is niet geschikt voor elke ondernemer. De verwachte groei moet groter zijn dan het risico om te investeren. Daarnaast kan het inbrengen van externe aandeelhouders gevolgen hebben voor de besluitvorming binnen je onderneming.

Wil je meer controle behouden of heb je een lagere financieringsbehoefte? Mogelijk past een andere financieringsvorm beter bij je.

Een passende financieringsvorm is afhankelijk van de fase waarin je je met je bedrijf bevindt, de groeistrategie en de gewenste mate van zeggenschap. Op onze blog lees je meer over verschillende financieringsvormen en hoe je een goede keuze maakt tussen bijvoorbeeld een zakelijk krediet of een zakelijke lening.