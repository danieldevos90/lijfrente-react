---
title: 3 trends die effect hebben op de groei van mkb-ondernemingen
author: New
url: https://new10.com/blog/trends-mkb
hostname: new10.com
description: Welke trends zijn er allemaal in het mkb? Onder andere meer personeel, bescheiden investeringen in online en een gunstig investeringsklimaat. Lees meer.
sitename: New10
date: 2018-08-10
---
Kennis is macht. Wees op de hoogte van wat er speelt en reageer slim op de ontwikkelingen in de markt. Zo help je jouw klant verder groeien. Wij vinden het belangrijk om de trends in de gaten te houden en delen die kennis graag met je. Dit zijn 3 trends waar jij jouw klanten over kan adviseren.

#### 1. Vraag naar personeel is groot

In de periode van economische groei waar we in zitten is de vraag naar personeel groot, ook in het mkb. Ten opzichte van eind 2017 staan er 37% meer vacatures open van mkb-ondernemingen. En 57% van alle openstaande vacatures komt op conto van het mkb. Het is dus niet gemakkelijk om het juiste personeel te vinden. Mark Schröder, medeoprichter van New10, schrijft in zijn blog hoe wij bij New10 toch het juiste talent aan ons binden. Met deze inzichten kun jij jouw klanten helpen met het vinden van de mensen die ze nodig hebben en het bewerkstelligen van groei.

#### 2. Investeringen in online marketing zijn bescheiden

Het online verkoopkanaal groeit. Opvallend is dat slechts 5% van de mkb-ondernemers meer geld gaat steken in online marketing. Nog opvallender is dat de meeste ondernemers helemaal geen middelen als Google Ads of SEO-tools gebruiken. Om de online verkoop van jouw klant een boost te geven geeft onze specialist Daniel tips voor 5 gratis tools om online verder te groeien.

#### 3. Investeringsklimaat is gunstig

Iedere maand brengt het CBS in kaart hoe het investeringsklimaat in Nederland ervoor staat op de Investeringradar. De afgelopen maanden is dat klimaat positief: dat betekent dat het een goed moment is voor ondernemers om geld te steken in de groei van hun bedrijf. Dat komt mede door deze factoren:

- Het consumentenvertrouwen is goed: ze hebben vertrouwen in de economie en hun eigen financiële situatie
- De rente op financieringen is laag: tegen relatief lage kosten kun je geld lenen om je bedrijf te laten groeien
- Het producentenvertrouwen is goed: ze verwachten meer werk te krijgen en dus meer omzet

Als adviseur heb jij een belangrijke rol om de investeringsbehoefte van de klant met de juiste financiering te matchen. Tip: houd de Investeringsradar iedere maand in de gaten om jouw klanten van actueel advies te voorzien.

#### Nieuwsgierig?

Benieuwd wat er mogelijk is bij New10? Check snel de mogelijkheden voor partners.