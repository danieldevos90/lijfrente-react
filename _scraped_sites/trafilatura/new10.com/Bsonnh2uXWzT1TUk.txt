---
title: Groeihacks voor ondernemers: betaald adverteren met beperkt budget
author: Friso Berkelmans
url: https://new10.com/blog/groeihacks-voor-ondernemers
hostname: new10.com
description: Met een beperkt budget toch slim betaald adverteren en je omzet laten groeien? Lees de tips om meer rendement uit Google Ads campagnes te halen.
sitename: New10
date: 2020-10-31
---
Friso Berkelmans

New10 • Slimmer ondernemen

We snappen dat je misschien terughoudend met betalen voor klikken of websitebezoekers: je denkt dat het veel geld kost. Toch hoeft dit niet zo te zijn. Zolang betaalde advertenties je kwalitatief verkeer op je website opleveren, kan het zich snel terugbetalen in nieuwe klanten. Onderzoek laat zien dat van alle online campagnes de ROI (het rendement) van betaalde advertenties het hoogst is (Neil Patel, 2019). Je hebt ook geen grote budgetten nodig om op korte termijn resultaten te boeken, aldus Friso Brekelmans Performance Marketeer bij New10.

In welke regio’s bevinden jouw potentiële klanten zich? Stel je een Google Ads campagne in dan is het belangrijk om inzicht te hebben in welke gebieden je de meeste bezoekers of klanten hebt. Je kunt in je advertenties precies de regio’s targeten die je normaalgesproken de meeste klanten opleveren. Zo schiet je niet met hagel en leveren je advertenties ook met minder budget meer op. Als je een dienst alleen in en rond een bepaalde stad levert, hoeven jouw advertenties uiteraard niet in het hele land zichtbaar te zijn. Wanneer je iets minder rigoureus te werk wilt gaan kun je ook beginnen met het instellen van positieve bod-aanpassingen voor de meest interessante regio’s en het afbieden van de minder interessante regio’s. Op die manier zorg je ervoor dat meer biedt voor klikken uit de meest interessante regio’s en minder geld besteed in minder presterende gebieden.

Om een goede advertentiestrategie te bedenken moet je in het hoofd van je klanten kruipen. Zo zijn er ongetwijfeld bepaalde momenten of periodes dat je dienst of product meer top of mind is. Misschien verkoop je tuinproducten op je webshop en zijn je piekmomenten net voor het weekend en ‘s avonds. Je kunt in Google Analytics analyseren wanneer er veel bezoekers op je website zijn om achter de optimale tijdsblokken voor je advertenties te komen. Ook kun je in Google Ads zien op welke dagen van de week of tijdstippen jouw advertenties het meest effectief zijn. Net zoals bij de meest interessante regio’s kun je jouw advertenties ook richten op de meest interessante dagen en tijdsblokken.

Over het algemeen converteren gebruikers die al op jouw website zijn geweest beter dan mensen die voor het eerst op jouw website landen. Om het maximale uit je advertentiebudget te halen, kun je jouw advertenties richten op gebruikers die jouw website al bezocht hebben of die zelfs al een actie op jouw website hebben ondernomen zoals het toevoegen van een product aan het winkelmandje. Je kunt je targeting nog verder aanscherpen door bijvoorbeeld gebruikers uit te sluiten die slechts enkele seconden op je site zijn geweest. Vervolgens kun je jouw advertenties specifiek richten op deze zeer interessante gebruikers. Wanneer zij dus opnieuw op een relevante zoekterm zoeken, kun je ervoor zorgen dat jouw advertentie hoog in de zoekresultaten komt te staan. Op deze manier vergroot je de kans dat een gebruiker met een grotere kans om te converteren nogmaals jouw website bezoekt. Op deze manier kun je dus toch adverteren op zoekwoorden met veel zoekvolume en ervoor zorgen dat je alleen voor de meest interessante klikken betaalt.

Naast dat je kunt bepalen op welke termen je gevonden wilt worden middels Google Ads, kun je ook aangeven op welke zoektermen je juist niet wilt dat jouw advertenties vertoond worden. Het kan zijn dat jouw zoekwoorden ook getriggerd worden door termen die juist niet relevant zijn voor jouw bedrijf. Wanneer je bijvoorbeeld alleen nieuwe producten verkoopt, wil je natuurlijk niet dat jouw zoekwoorden vertoond worden in combinatie met de term “tweedehands”. Dit woord kun je in dat geval uitsluiten. Raadpleeg regelmatig het zoektermrapport binnen Google Ads. Dit rapport laat zien bij welke zoekopdrachten op Google jouw advertenties vertoond zijn. Je kunt hier dus niet alleen goed presterende zoektermen vinden en deze onderbrengen in jouw account, je kunt dus ook irrelevante termen uitsluiten en zo geld besparen.

Wist je dat je binnen Google Ads kunt zien hoe jouw zoekwoorden scoren op de verschillende onderdelen van de kwaliteitsscore? Dit zijn verwachte Click Trough Rate (CTR), advertentie relevantie én de ervaring op de landingspagina. Natuurlijk wil je zo relevant mogelijke aantrekkelijke advertenties schrijven die bezoekers naar jouw website weten te halen, maar je landingspagina speelt ook een grote rol. De ervaring op deze pagina moet aansluiten op de verwachting die je advertentie schept: sluit de content aan op het zoekwoord? Is de website gebruiksvriendelijk? De component “ervaring op de landingspagina” in Google Ads kan je gebruiken om jouw website en landingspagina’s te optimaliseren. Adverteer je op een belangrijk zoekwoord, maar geeft Google aan dat de ervaring op de landingspagina lager dan gemiddeld is? Ga dan aan de slag met het optimaliseren van de content en de gebruikerservaring op deze pagina. Hoe hoger de kwaliteitsscore, hoe minder je immers hoeft te betalen voor je klikken.

Ben je op zoek naar middelen om jouw bedrijf te laten groeien? Wil je investeren in marketingcampagnes of bijvoorbeeld een SEA expert inhuren? Bij New10 kun je vrijblijvend checken of je kunt lenen.