---
title: Zakelijke financiering, kom je in aanmerking?
author: New
url: https://new10.com/blog/zakelijke-financiering-voorwaarden
hostname: new10.com
description: Bereik je doelen sneller met een zakelijke financiering van New10. Ontvang nu de ondersteuning die je nodig hebt om je bedrijf te laten groeien en bloeien.
sitename: New10
date: 2023-06-19
---
New10

New10 • Financieringen

Om voor zakelijke financiering in aanmerking te komen is het belangrijk dat je met je bedrijf in elk geval aan een paar basisvoorwaarden voldoet. Zo investeer je op een verantwoorde manier in je bedrijf. Bij New10 kijken we onder andere naar je eigen vermogen, winstgevendheid en omzet. Dat doen we aan de hand van je jaarcijfers en 15 maanden aan transactiedata van je zakelijke rekening.

- Positief eigen vermogen
- Winstgevendheid
- Een minimale omzet van € 50.000

Na het weekend stond het geld al op mijn rekening. Ik had weer lucht en kon mijn voorraad betalen. - Matthieu Jansen, Le Bonnet


Het is een dilemma voor veel ondernemers: groei je met je eigen vermogen of trek je financiering aan? Om in aanmerking te komen voor financiering bij New10 vinden we het belangrijk dat je een positief eigen vermogen hebt. Onder eigen vermogen verstaan we het saldo van de bezittingen (activa) na aftrek van schulden (passiva) van je eigen onderneming. Oftewel, het saldo van vermogen dat je zelf inbrengt in je bedrijf en aangeschafte bedrijfsmiddelen. Bij een financieringsaanvraag leiden we je eigen vermogen af aan de hand van je jaarcijfers.

Je kunt ervoor kiezen om de groei van je bedrijf te financieren met je eigen vermogen. Vaak betekent dit dat je langzamer groeit dan wanneer je vreemd vermogen aantrekt. Een deel van je vermogen zit waarschijnlijk ook in je voorraden en debiteuren en kan je niet gebruiken om te investeren. Kijk voordat je een financieringsaanvraag start goed naar je financieringsbegroting.

Om mee te groeien met je klanten heb je geld nodig. Ik heb veel kunnen financieren vanuit eigen middelen. Maar naarmate de groei doorzette merkte ik dat ik meer liquiditeit nodig had. – Rick de Witte, Historisch Hout


Het getal dat je veel vertelt over je financiële gezondheid is natuurlijk de winst. Hoeveel leveren je investeringen op? Hoe hard je ook met je bedrijf groeit, op lange termijn wil je succesvol blijven en dan is het van belang dat je winst maakt. Soms kan het verstandig zijn om eerst je winstgevendheid te verbeteren voordat je financiering aantrekt. Om in aanmerking te komen voor zakelijke financiering is het belangrijk dat de financiering bij je financiële situatie past. Daarom is een van de voorwaarden dat je bedrijf winst maakt.

Wat heb je in totaal gerealiseerd aan verkopen? Daarvoor kijk je naar de omzet: het aantal verkopen in een bepaalde periode zonder rekening te houden met de kosten. De omzet bereken je door de verkoopprijs te vermenigvuldigen met je afzet. Een dalende omzet hoeft niet altijd te betekenen dat je bedrijf niet gezond is. Soms kies je er bewust voor om te investeren in voorraad met een lagere marge of heb je een tijdelijke daling in omzet door seizoensinvloeden. Om je op een veilige en verantwoorde manier te helpen met financiering hebben we bij New10 de basisvoorwaarde dat je minimaal een jaarlijkse omzet van ten minste € 50.000 moet kunnen laten zien.

Check of je naast de basisvoorwaarden ook voldoet aan de volgende voorwaarden:

- Je bedrijf is een eenmanszaak, vof, maatschap of bv
- Je hebt een overzicht met voldoende transacties van de afgelopen 15 maanden van je Nederlandse zakelijke rekening bij ABN AMRO, Rabobank, ING, SNS Bank, KNAB, of Regiobank.
- Je bent niet actief in één van deze branches: financiële instellingen, commercieel vastgoed, projectontwikkeling, scheep- en luchtvaart, levensbeschouwelijke en politieke organisaties, adult entertainment, tabak, drugs en gokken

Bij New10 heb je al in 15 minuten duidelijkheid of je in aanmerking komt voor een zakelijke financiering. Daarvoor upload je een jaarrekening en 15 maanden aan transactiedata op je zakelijke rekening. Kom je in aanmerking? Je ontvangt dan een vrijblijvend aanbod met het leenbedrag en rentepercentage. Besluit je verder te gaan met je aanvraag, dan vragen we je in sommige gevallen om aanvullende informatie.