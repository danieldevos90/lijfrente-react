---
title: Snel en makkelijk financiering ophalen voor groei
url: https://new10.com/klantervaringen/erik-waanders-greenpaints
hostname: new10.com
description: Veel ondernemers willen groeien en hebben daarvoor zo snel als mogelijk een solide financiering nodig. Maar hoe spring je door zo weinig mogelijk hoepels en krijg je wat je nodig hebt voor de volgende stap?
sitename: new10.com
date: 2025-08-06
---
“Ik ben Greenpaints begonnen omdat ik geloof dat het anders moet en anders kan in de wereld. Wij hebben een verplichting naar onze kinderen, toekomstige generaties en moeder Aarde. En ik geloof dat met mijn kennis van verf, organiseren, online marketing en passie, het mijn missie is om met het Greenpaints concept een steen bij te dragen aan een betere toekomst. Hierbij wil ik het goede voorbeeld geven, mensen inspireren en positieve ontwikkelingen katalyseren. Hierbij denken wij anders en doen wij anders, want GROEN = DOEN!”

De in het Twentse Enter gevestigde duurzame verfhandel Greenpaints startte in een tijd dat ‘groene’ bouwmaterialen in de behoudende bouwsector nog met argwaan werden bekeken. Maar twaalf jaar later is het tij gelukkig gekeerd, zegt oprichter Erik Waanders. ‘Inmiddels zijn we qua acceptatie een stuk verder. En dat neemt de komende jaren alleen maar toe.’

Waanders begon met Greenpaints nadat hij eerst ervaring opdeed als bedrijfsleider en technical manager. De afgestudeerde beschermingstechnoloog en kennismanager besloot zo rond de vorige financiële crisis in 2011 om het roer om te gooien. ‘Ik kon niet verder leven met het idee dat ik de aarde slechter achterliet voor mijn kinderen en kleinkinderen, dan dat ik hem aantrof.’

Hij besloot zich op verf te richten omdat hij daar veel vanaf weet en omdat verf een tamelijk milieubelastend product is. ‘Met het aanbieden van duurzame alternatieven kun je relatief snel een grote milieuwinst behalen. Bij Greenpaints verkopen we veel verf die bijvoorbeeld op basis van natuurlijke, herwinbare materialen of minerale grondstoffen is gemaakt.’

Het bedrijf deed haar eerste zaken, net als Apple, vanuit de garage bij Waanders thuis. Toen het zijn vrouw te veel werd week hij uit naar zijn eerste echte kantoorpand met opslagloods. ‘Dat was Greenpaints 1.0. De eerste fase waarin we de markt nog moesten overtuigen van de kwaliteit van onze producten.’

Bij het kenbaar maken van zijn groeiambities merkte hij dat het soms steeds moeilijker werd om voor de next step passende financiering te vinden. Volgens Waanders had dat niet zozeer met de winstgevendheid van Greenpaints te maken, die jaar op jaar met dubbele cijfers groeit, maar bestaat er vooral huiverigheid rond ‘duurzaam ondernemen’.

Waanders legt uit dat het bedrijfsmodel van Greenpaints (het bedrijf verkeert volgens hem momenteel in de 2.0 fase) volledig is gebaseerd op duurzaamheid. Dat betekent een ander prijsniveau en een andere klantenkring die zowel uit betrokken consumenten als uit professionele klanten bestaat.

Waanders: ‘Ik merkte dat ik bij het zoeken naar financiering best wel vaak tegen een onwerkzame houding aanliep. Sommige banken wijzen je verzoek af zonder duidelijke motivatie. Of ze stellen extra eisen juist omdat je een duurzame bedrijfsvoering hebt.’

Na bij enkele andere banken bot te hebben gevangen, stuitte Waanders op New10. Hij noemt de samenwerking een uitkomst. ‘Door verstoringen in de aanvoerlijnen sinds covid en de groei van zowel ons B2B- als B2C-segment, had ik snel meer geld nodig. Klanten zijn anders gaan bestellen. Je wilt te allen tijde voorkomen dat je ‘nee’ moet verkopen. Dat betekent investeren in extra voorraden. Maar als je het just-in-time model loslaat, dan kost dat wel geld.’

Nadat ik alle benodigde documenten had aangeleverd kreeg ik binnen anderhalve dag bericht. De financiering was goedgekeurd.


Het rond krijgen van anderhalve ton die hij recent van New10 kon lenen, ging volgens hem opvallend snel en makkelijk. Waanders heeft eerder een zakelijk krediet gehad bij New10, waardoor New10 zijn bedrijf al kent. Veel informatie over zijn bedrijf hoefde niet dubbel ingevoerd te worden. Om met Waanders mee te groeien, bekeek New10 eerst de huidige financiële situatie. 'Nadat ik alle benodigde documenten had aangeleverd kreeg ik binnen anderhalve dag bericht. De financiering was goedgekeurd.'

Het snel en makkelijk kunnen regelen van financiering voor ondernemers is volgens hem nu belangrijker dan ooit. En een financierder die met je meedenkt en -groeit dus ook. Waanders somt de uitdagingen op waar hij en zijn collega-ondernemers mee worstelen: dreigende recessie, personeelstekorten, stijgende prijzen en inflatiedruk en de noodzaak om steeds grotere voorraden aan te houden.

Volgens Waanders staat Greenpaints op dit moment op de drempel van de 3.0 versie. Het bedrijf moet waarschijnlijk weer naar een groter pand verkassen. Er moeten extra medewerkers worden aangenomen. En het B2B-portal dat vorig jaar live ging, wordt nog verder uitgebreid. Naast de groei van het private label wil hij ook graag een Benelux netwerk van shop-in-the-shop verkooppunten opzetten.

Waanders: ‘Als je je met al die dingen bezig moet houden en er is ook nog eens onzekerheid over de financiering, dan gaat dat op een gegeven moment ten koste van je nachtrust. En als dat gebeurt dan raak je steeds verder van huis. Want die energie kun je beter aan de groei van je bedrijf besteden.’