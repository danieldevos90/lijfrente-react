---
title: Loyaliteit in de online financiële dienstverlening | New10v
author: New
url: https://new10.com/blog/loyaliteit-online-financiele-dienstverlening
hostname: new10.com
description: Internet maakt vergelijken en overstappen gemakkelijker dan ooit. Belangrijk dus om je klant bij je te houden. Bekijk onze 5 tips om loyaliteit te creëren.
sitename: New10
date: 2018-09-10
---
Deze uitspraak hangt vast als een tegeltje aan je muur: “een nieuwe klant winnen is zilver, een oude klant behouden is goud”. Daar zit een kern van waarheid in. Een nieuwe klant winnen kost een veelvoud van wat het kost een oude klant te behouden. Maar klanten binnenboord houden is dankzij internet een stuk lastiger geworden. Dienstverleners vergelijken en overstappen was nog nooit zo makkelijk. In deze strijd is loyaliteit een krachtig wapen. Daarom geven we je graag 5 tips waarmee je klantloyaliteit vergroot.

Loyaliteit is een onzichtbare maar sterke kracht die mensen verbindt. Je bent loyaal aan familie en vrienden, maar ook aan merken en organisaties. Loyaliteit gaat om het uitsluiten van risico’s. Je kiest ervoor om zaken te doen met iemand die je kent en van wie je weet wat je kunt verwachten. En heb je die ervaring eenmaal ergens gehad, dan denk je er niet eens aan om naar een ander te gaan: je wil die ervaring keer op keer.

Internet is een geweldige plek om te vergelijken. Wat is de beste televisie? Wie biedt mij de goedkoopste hypotheek? En ook in de financiële dienstverlening wordt druk vergeleken. Welke accountant krijgt de beste reviews van andere ondernemers? Welke adviseur helpt mij het beste met het vinden van de juiste financiering?

Klanten vergelijken nu eenmaal. Maar hoe zorg je ervoor dat jouw diensten keer op keer als winnaar uit de bus komen en dat klanten niet overstappen naar je concurrent? Een sterk wapen in de strijd om je klant te behouden is loyaliteit. Bied je klanten meerwaarde en het zal niet eens bij ze opkomen om bij je weg te gaan. Met deze 5 tips krijg je dat voor elkaar.

Met kortingen en andere financiële voordeeltjes bind je klanten snel aan je. Maar dit alleen is geen duurzame loyaliteit. Immers, zodra er een aantrekkelijker aanbod langskomt, zullen ze daarop toehappen. Wij raden je daarom aan je klanten ook intrinsiek te motiveren om bij jou te blijven. Deze 5 tips helpen je met opbouwen van duurzame loyaliteit.

Zorg dat je de basics op orde hebt. Kom altijd je beloftes na, lever de beste kwaliteit en communiceer helder en op tijd. Zo geef je de klant geen aanleiding om te twijfelen aan jullie samenwerking.

Jouw klanten weten als geen ander hoe het is om met jou samen te werken. Hun feedback is dus goud waard. Je laat zo bovendien zien dat je betrokken bent bij hun wensen en dat je investeert in je dienstverlening. Koppel nadien ook terug wat je hebt gedaan met hun feedback.

Mensen krijgen graag positieve aandacht, zeker als die aandacht onverwacht komt. Laat je klanten merken dat je aan ze denkt door ze ook te bellen als er geen aanleiding toe is. Deel cadeautjes uit met verjaardagen of feestdagen, of stuur een handgeschreven kaartje.

Ben jij degene met de laatste nieuwtjes en de beste tips? Dan zullen je klanten wel twee keer nadenken voor ze bij je weggaan. Zorg er daarom voor dat je op de hoogte blijft en deel je kennis met je klant.

Bied je diensten als overzichtelijke pakketten in abonnementsvorm aan. Zo maak je het je klant makkelijk, omdat je zorgt dat hij altijd bij je terecht kan. Bovendien is het zo transparant en overzichtelijk wat je aanbiedt en wat je klant kan verwachten. Je creëert zo terugkerende inkomsten en bouwt een relatie op de lange termijn op.