---
title: Voorraadfinanciering: waar gebruik je het voor? | New10
author: New
url: https://new10.com/blog/voorraadfinanciering
hostname: new10.com
description: Voorraad financieren? Met een investering in voorraad laat je je onderneming verder groeien. Lees over voorraadfinanciering en crediteuren financiering.
sitename: New10
date: 2018-04-10
---
Voorraadfinanciering bestaat in verschillende vormen. Doorlopende voorraadfinanciering zorgt dat je voorraad altijd op peil blijft. Daarvoor is een zakelijk krediet een goede oplossing. Dan neem je namelijk geld op wanneer je het nodig hebt en betaal je alleen rente over het opgenomen deel.

Ben je juist op zoek naar eenmalige voorraadfinanciering, bijvoorbeeld om flink in te slaan voor de sale begint? Kies dan een kortlopende zakelijke lening die je tijdelijk extra financiële ruimte geeft om te investeren in je voorraad. Je ontvangt een bedrag op je rekening waarmee je de voorraden kunt inkopen. Dit bedrag is meestal gelijk aan de inkoopwaarde van de voorraad, maar kan ook lager zijn.

Voorraadfinanciering is een zakelijk krediet of kortlopende zakelijke lening die je tijdelijk extra financiële ruimte geeft om te investeren in je voorraad


Voorraad wordt deels gefinancierd door je crediteuren. Zij leveren je voorraad, jij betaalt hen op een later moment terug. Het mooie is dat dit je geen geld kost. Maar als je te laat betaalt, zullen leveranciers minder graag zaken met je doen. Vaak kun je betere condities krijgen bij je leveranciers als je op tijd betaalt.

Je hebt altijd een minimumbedrag aan voorraad nodig om je zaak draaiende te houden. Dat noemen we ijzeren voorraad. Soms heb je meer voorraad nodig, bijvoorbeeld voor de sale of als je seizoensproducten verkoopt. Het is slim om je ijzeren voorraad te financieren met langlopende leningen: die zijn immers goedkoper. De pieken financier je het beste met kortlopende financieringen.

Zorg dat je weet wat je voorraad waard is en houd er rekening mee dat die waarde afneemt. Dat is de reden dat banken vaak maar de helft van de voorraadwaarde financieren. Zeker wanneer je seizoensgebonden of bederfelijke producten verkoopt is het goed om scherp te zijn op de waarde van je voorraad.

- Je kunt korting krijgen met het plaatsen van een grote order
- Je koopt seizoensvoorraad in, zoals zomermode, kerstartikelen, of producten voor de uitverkoop
- Je neemt een nieuw merk of nieuwe lijn producten op in je assortiment
- Je breidt je zaak uit, waardoor je ruimte hebt voor een groter assortiment
- Je koopt nicheproducten in met een langere doorlooptijd

- Je kunt in een keer een grote stap in de groei van je onderneming bekostigen
- De voorraden hebben geen invloed op je liquiditeit, waardoor je gewoon aan je bestaande financiële verplichtingen kunt voldoen
- Je ziet gemakkelijk welke omzet het geleende geld je opbrengt met de verkoop van voorraden

- Je hebt voor langere tijd iedere maand extra financiële verplichtingen: rente en aflossing

Bepaal van tevoren welk bedrag je nodig hebt voor de investering in je voorraad. Wanneer je kiest voor een lening, denk dan ook na over de looptijd van de financiering. Verwacht je de voorraden snel te kunnen verkopen? Dan kun je kiezen voor een kortere looptijd. Vraag vervolgens offertes op bij financiers en dien de aanvraag in. Is je aanvraag goedgekeurd? Dan ontvang je het geld op je rekening en kun je gaan investeren in je voorraad. Meestal begin je meteen met het aflossen van de lening en het betalen van rente.

Wanneer je voor een zakelijk krediet kiest, neem je geld op wanneer je dat nodig hebt. Elke maand los je 1,5% van het opgenomen gedeelte af. Je krediet loopt door met een jaarlijkse revisie. Naast de rente over het opgenomen gedeelte betaal je ook servicekosten.

Het voordeel van online financiering is dat je sneller weet wat je mogelijkheden zijn en dat jij alle controle over je aanvraag hebt.


Vaak kun je bij je bank terecht voor een voorraadfinanciering. Maar er zijn alternatieven. Steeds meer online partijen, zoals New10, bieden voorraadfinanciering aan. Het voordeel van online lenen is dat je sneller weet wat je mogelijkheden zijn en dat jij alle controle over je aanvraag hebt. Bij New10 weet je bijvoorbeeld al binnen 15 minuten of je kunt lenen of in aanmerking komt voor een zakelijk krediet. We bieden bovendien korte looptijden vanaf 3 maanden aan, en je kunt je lening altijd eerder aflossen, zonder extra kosten.