---
title: "New10 signaleert groeiende behoefte aan online zakelijk krediet"
url: https://new10.com/pers/persberichten/new10-signaleert-groeiende-behoefte-aan-online-zakelijk-krediet
hostname: new10.com
description: Persbericht - New10 signaleert groeiende behoefte aan online zakelijk krediet
sitename: new10.com
date: 2025-03-15
---
**"Binnen 100 dagen maakten meer dan 2000 ondernemers een account aan."**

**Amsterdam, 4 januari 2018 - New10 - de nieuwe online aanbieder van zakelijk krediet - heeft in de eerste 100 dagen na haar lancering ruim 2000 nieuwe accounts mogen verwelkomen. Dit zijn MKB-ondernemers die mogelijk online een zakelijke lening afsluiten. Ook de doelstelling om in de eerste 100 dagen tientallen ondernemers te helpen groeien middels een online lening is gerealiseerd. In 2018 wil New10 honderden kredieten verstrekken en voorkeurspartner van het MKB worden.**

“We zijn trots op de vliegende start die we hebben gemaakt. We hebben in de eerste weken na onze lancering tientallen MKB-bedrijven van een online lening kunnen voorzien. Dat stelt hen in staat stelt de verdere groei van hun bedrijf te financieren”, vertelt Mark Schröder, Commercieel Directeur van New10. “Opvallend is dat het overgrote deel van de bedrijven (ruim twee derde) nieuwe klanten zijn voor ABN AMRO/New10. Hieruit blijkt dat onze propositie goed is ontvangen door MKB-ondernemers en dat er behoefte is aan een online speler zoals New10.

New10 is een initiatief van ABN AMRO en combineert de slagvaardigheid van een startup met de financiële kennis en ervaring van de bank. Sinds de lancering eind september heeft New10 ruim 2000 nieuwe accounts mogen verwelkomen. Ongeveer de helft hiervan – 46,4% - bestaat uit eenmanszaken, maar ook BV’s – 42% - zijn goed vertegenwoordigd. 33,0% van de bedrijven heeft vooral behoefte aan krediet om hun groei te financieren. 18,5% wil een financiering afsluiten voor debiteurenfinanciering of om voorraad in te kopen.

#Behoefte online zakelijk krediet groeit Uit onderzoek van MIcompany in opdracht van New10, onder ruim 1.200 ondernemers , blijk dat 30% van de MKB-ondernemers een duidelijke voorkeur heeft voor het online afsluiten van een zakelijke lening. Onder de kredietaanvragers springen vooral adviesbedrijven (17%) eruit. Daarnaast zijn bedrijven uit de retail, marketing- en horecasector goed vertegenwoordigd. 43% van de geïnteresseerde MKB-bedrijven is in de afgelopen vijf jaar opgericht en heeft een omzet van tussen 100.000 en 10 miljoen euro.

“Na deze mooie start, zijn we klaar om de nieuwe standaard van 2018 neer te zetten” zegt Schröder. “We hebben de ambitie om uit te groeien tot de voorkeurspartner van MKB-ondernemers, die hun bedrijf willen laten groeien via online kredietverlening. In 2018 willen we het succes van onze eerste 100 dagen opschalen en honderden kredieten verstrekken aan MKB-bedrijven. We gaan een antwoord geven op de groeiende behoefte aan online zakelijk krediet, door ons digitaal bedieningsmodel te combineren met een persoonlijke benadering.”