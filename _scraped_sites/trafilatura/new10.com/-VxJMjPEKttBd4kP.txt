---
title: Nieuwe klanten bereiken: 6 oplossingen voor (horeca) ondernemers
author: Rosanne van Veldhuisen
url: https://new10.com/blog/nieuwe-klanten-bereiken-oplossingen-ondernemers
hostname: new10.com
description: Met gesloten deuren toch nieuwe klanten aantrekken? Wij helpen je op weg met 6 slimme manieren om tegen lage kosten je klantgroep uit te breiden.
sitename: New10
date: 2021-01-21
---
Rosanne van Veldhuisen

New10 • Slimmer ondernemen

Je hebt vast wel eens een product aangeschaft nadat een vriend het had aangeraden. Wil je nieuwe klanten werven dan is verwijzingsmarketing of referral marketing één van de meest effectieve strategieën. Waarom werkt deze vorm van marketing zo goed? Omdat het is gebaseerd op de effectieve psychologie van mond-tot-mondreclame. Volgens onderzoeksbureau Nielsen vertrouwt 92% van de consumenten aanbevelingen van mensen die ze kennen.

Hoe zet je een verwijsprogramma op? Er zijn allerlei manieren om je klanten te stimuleren je bedrijf te promoten. Geef klanten die veel aankopen doen spaarpunten, of geef ze shoptegoed als ze een vriend uitnodigen. Ook kun je social media inzetten, door bijvoorbeeld een winactie te doen en mensen te vragen om je pagina te liken en te delen. Of geef mensen shoptegoed of korting op hun volgende aankoop als ze een vriend uitnodigen.

**Tip voor horeca-ondernemers:**

Ook bij een horecaonderneming zijn je vaste klanten zijn de sleutel tot nieuwe klanten: geef ze extra’s bij hun take-away bestelling of kijk of je korting kunt geven als ze een vriend uitnodigen om te bestellen.

In het nieuws lees je regelmatig verhalen over ondernemers die op een creatieve manier omgaan met de coronasituatie. Met het lanceren van ludieke initiatieven kun je op een goedkope manier je bereik vergroten. Op welke uitdagingen kun jij met je bedrijf inspelen en hoe doe je dit op een opvallende manier? Zo zagen we in december dat ondernemers met een fysieke locatie buiten kerstbomen verkochten in plaats van hun eigen product. Heb je een leuk initiatief bedacht, benader dan pro-actief lokale media met je verhaal en je nieuwe initiatief. Vergeet ook niet om het te verkondingen op je social media kanalen.

**Tip voor horecaondernemers:**

Is afhalen en bezorgen niet voldoende voor jou? Bekijk of je ook andere producten kunt verkopen of stel bijvoorbeeld een borrel- of wijnbox samen met specialiteiten van jouw horecagelegenheid.

Veel bedrijven lopen er tegenaan dat ze fysiek geen klanten kunnen ontvangen. Daardoor is het extra belangrijk om aan je online verkoopkanalen te werken. Probeer het in deze tijd zo makkelijk mogelijk te maken voor klanten om een aankoop te doen. Zo verkopen veel winkels nu hun collectie via Instagram of Facebook stories. Op deze manier kun je op een laagdrempelige manier je items presenteren aan je doelgroep. Zorg dat betalen al net zo eenvoudig is door een betaalverzoek te sturen via social media. Heb je een winkel of kantoor, dan kun je dit ook gebruiken als uithangbord voor je bedrijf. Zo zijn er steeds meer ondernemers die werken met QR codes in hun etalage zodat je meteen online kunt shoppen.

**Tip voor horecaondernemers:**

Verkoop je afhaalmaaltijden, dan kan het voor je bereik helpen om je aan te melden bij de bekende bezorgbedrijven in de buurt. Als je met bezorgpartijen samenwerkt, betaal je vaak een flink deel commissie. Het kan slim zijn om korting te geven als klanten zelf hun bestelling komen ophalen

De nieuwsbrieven waar je normaal niet aan toekomt zijn juist in deze tijd extra belangrijk. Dit is het momenten om je volgers en klanten via e-mail of whatsapp te verleiden met speciale acties en aanbiedingen. Ook helpt een wekelijkse of maandelijkse mailing om nieuwe initiatieven te promoten.

**Tips voor horeca-ondernemers**

- Zorg dat je e-mailadressen van je klanten verzamelt en stuur wekelijks een update met je take-away menu
- Verspreid flyers of folders in de buurt

Steeds meer ondernemers gaan samenwerkingen aan met andere bedrijven om nieuwe klanten te bereiken. Een partnership werkt vooral goed als je product of dienst complementair is aan die van je partner. Zo zijn er veel horeca-ondernemers die samen borrelboxen of dinerboxen samenstellen. Ook online kun je de samenwerking opzoeken, denk aan samen een webinar opnemen of elkaars blogs delen.

**Tips voor horeca-ondernemers**

Sommige restaurants werken samen met hotels om maaltijden te kunnen bieden aan gasten of een totaalpakket te bieden

Dit is de tijd om te werken aan je naamsbekendheid. Steeds meer bedrijven delen hun kennis en expertise via social media om relevant en top of mind te blijven. Denk na hoe je waardevolle content kunt maken waar je volgers echt wat aan hebben. Stel je bent schoonheidsspecialiste, dan kun je een webinar geven over hoe je bepaalde behandelingen thuis kunt doen en online de benodigde producten verkopen.

**Tip voor horecaondernemers:**

Deel leuke recepten of kooktips met je volgers of trouwe klanten. Zo zorg dat je top of mind blijft en mensen meteen reserveren zodra de deuren weer van je restaurant of bar weer opengaan.