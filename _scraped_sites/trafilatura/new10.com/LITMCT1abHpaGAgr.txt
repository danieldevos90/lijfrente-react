---
title: Digitalisering financiële dienstverlening | New10
author: New
url: https://new10.com/blog/digitalisering-trends
hostname: new10.com
description: Financiële dienstverlening voor ondernemers is door digitalisering veranderd. Lees in dit blog hoe en wat dit betekent voor jouw rol als adviseur.
sitename: New10
date: 2018-07-18
---
Financiële dienstverlening voor ondernemers is door digitalisering flink veranderd. Van online leningen aanvragen tot actueel inzicht in de financiële situatie met slimme boekhoudapps. Handige tools die het leven van de ondernemer een stuk aangenamer maken. Hierdoor verandert jouw rol. Je klanten zullen meer naar jou kijken voor duiding van cijfers, begeleiding bij het maken van keuzes en voor updates over de laatste, handige tools waarmee ze hun business verder kunnen digitaliseren.

Zoek je voor jouw klanten naar een financiering? Dan heb je dankzij digitalisering opeens een stuk meer mogelijkheden. Van crowdfunding tot kortlopend werkkapitaal, en van lease tot langlopende leningen: iedere fintech-partij heeft zijn eigen expertise. Dat geeft jou de kans om voor jouw klanten financieringen te stapelen en de ideale mix samen te stellen. Shoppen is gemakkelijk, want door de digitale aanvraagprocessen heb je vaak razendsnel een offerte op zak.

Heel veel dienstverlening gaat digitaal. Slimme boekhoudsoftware bijvoorbeeld helpt ondernemers grip te houden op hun financiën. Met een paar knopdrukken weten ze hoe ze er voor staan. Digitaal rekeningen uitsturen is een fluitje van een cent, en ook het verwerken van inkomende rekeningen kun je geheel automatisch doen.

Steeds vaker zien we dat diensten worden gebundeld en aangeboden binnen 1 app of product. Onlangs waren we met New10 in Londen – de stad die altijd 2 stappen voorloopt op het gebied van fintech. Twee tools vielen ons op.

- Tide – in 1 app kun je tot 15.000 pond krediet aanvragen, accountingzaken regelen, facturen uitsturen en je betaalpassen beheren
- QuickBooks, een slimme accountingtool waarmee ondernemers zelf factureren, debiteuren beheren en inzicht krijgen in hun financiële situatie

Sinds kort hebben wij de handen ineen geslagen met online debiteurenbeheerder Payt. Via hun platform automatiseren ondernemers het gehele debiteurenproces: van herinneringen sturen tot betalingsregelingen treffen. New10 financiert de debiteuren zodat de ondernemer kan blijven investeren. Drie verschillende services, die 1 ding gemeen hebben: ze maken het leven van de ondernemer gemakkelijker door diensten te bundelen binnen 1 platform.

Ondernemers zullen veel vaker bij je aankloppen voor begeleiding en advies. Want zo’n geautomatiseerde boekhouding is natuurlijk mooi, maar voor de interpretatie van cijfers vertrouwen ondernemers toch op het advies van hun accountant of adviseur. Jij helpt ze bij het vertalen van de inzichten uit hun boekhouding in concrete acties of kansen.

Verder ben jij hun gids in de wereld van nieuwe, slimme tools die hun leven weer iets gemakkelijker te maken. Zo claim je de rol als adviseur op het gebied van digitalisering. Zorg dus dat je op hoogte blijft van trends. Wij helpen je daar graag bij – houd het New10 Blog in de gaten voor de laatste trends.