---
title: 3 alternatieve financieringsvormen | New10
author: New
url: https://new10.com/blog/alternatieve-financieringsvormen
hostname: new10.com
description: Op zoek naar alternatieve financieringsvormen, bijvoorbeeld omdat je aanvraag door de bank is afgewezen? Bekijk direct 7 alternatieve financieringsvormen.
sitename: New10
date: 2018-11-14
---
Ben je een startende ondernemer? Om in aanmerking te komen voor een financiering bij New10 heb je minimaal 15 maanden aan transactiedata nodig op je zakelijke rekening. Is je bedrijf hier nog iets te jong voor, dan is een financiering bij Qredits wellicht een optie. Qredits helpt startende ondernemers met verschillende financieringsoplossingen tot € 250.000. Ook bieden zij mogelijkheden tot trainingen en coaching die jou kunnen helpen bij een vliegende start.

Wil je een nieuw bedrijfsmiddel aanschaffen, zoals een bestelwagen of machine? Overweeg dan eens zakelijke lease via ABN AMRO. Daarmee doe je een grote investering niet in één keer, maar betaal je een vast bedrag per maand dat bestaat uit rente en aflossing.

Benieuwd of je jouw bedrijfsmiddel kunt leasen? Bereken het nu met de leasecalculator.

Bij crowdfunding haal je financiering voor je onderneming op bij een groot aantal kleinere investeerders: de crowd, ofwel massa. Vaak plaatsen ondernemers hun project op een crowdfundingplatform, waar geïnteresseerde investeerders op kunnen reageren. Deze investeerders zijn vaak bereid meer risico te nemen, maar daar betaal je dan ook voor. Hoe groter het risico, hoe meer rente de investeerders zullen vragen.

Meer weten? Lees ons blog over crowdfunding.

De overheid stimuleert ondernemerschap met allerlei subsidies. Er zijn potjes met subsidies voor startende ondernemers, voor specifieke branches (zoals podiumkunst) of voor specifieke toepassingen (zoals scholing van je personeel of het verwijderen van een asbestdak). Maar ook per regio zijn er subsidiepotjes beschikbaar, zoals de Groeiversneller in Gelderland of het MKB Fonds Drenthe. In je zoektocht naar financiering loont het zeker de moeite te onderzoeken voor welke subsidies jouw bedrijf in aanmerking komt.

Zie: Subsidies via Ondernemersplein

Verlies draaien of hoge schulden hebben betekent niet dat je bedrijf geen veelbelovende toekomst heeft. Toch zijn banken in die situatie voorzichtig met het geven van financieringen bedrijven vanwege het hoge risico. Vaak vragen ze een grote borgstelling om dit risico af te dekken. Gelukkig biedt de overheid een oplossing met de Borgstelling MKB Kredieten (BMKB), ofwel het borgstellingskrediet.

Het borgstellingskrediet is altijd onderdeel van een bankfinanciering. Je krijgt de borgstelling van de overheid; de lening krijg je van de bank. Een belangrijke eis is dat de lening ‘vers’ is: herfinancieren kan niet met het borgstellingskrediet. Je betaalt voor de borgstelling eenmalig kosten: afhankelijk van de looptijd betaal je 4 tot 8% van de lening.

Lees meer over het borgstellingskrediet.

Lukt het niet om het volledige bedrag bij 1 financier te krijgen? Dan kun je een stapelfinanciering overwegen. Daarbij betrek je delen van het bedrag dat je nodig hebt bij verschillende financiers.