---
title: Zakelijke lening terugbetalen: vervroegd aflossen en wat is aftrekbaar?
author: New
url: https://new10.com/blog/zakelijke-lening-terugbetalen-vervroegd-aflossen
hostname: new10.com
description: Je bent van een plan een lening aan te vragen, maar wat betaal je maandelijks? Lees alles over het terugbetalen van je zakelijke lening en wat aftrekbaar is.
sitename: New10
date: 2020-01-29
---
New10

New10 • Financieringen

Heb je een eigen bedrijf, dan is de kans groot dat je in je hoofd al bezig bent met de volgende stap. Investeringen kun je met een groeiend bedrijf niet altijd uit eigen zak betalen: een zakelijke lening biedt dan uitkomst.

Sluit je een lening af voor je bedrijf, dan maak je altijd afspraken over hoe je gaat terugbetalen. De meest gangbare vorm is een lineaire zakelijke lening, waarbij je maandelijks rente én aflossing betaalt. Je begint meteen met aflossen. De samenstelling van je maandbedrag verandert: in het begin betaal je meer aan rente en vervolgens wordt het aflossingsdeel hoger. Goed nieuws: aan het einde van de looptijd heb je de lening volledig afbetaald door je maandelijkse aflossingen. Minder gangbaar is de zakelijke annuïtaire lening, waarbij je in het begin alleen rente en nog geen aflossing betaalt over je lening. Deze leenvorm kan interessant zijn als je zekerheid wilt hebben over je maandbedrag, elke maand betaal je immers hetzelfde bedrag.

**Rekenvoorbeeld zakelijke lening**

Je leent **€ 54.000** met een looptijd van 3 jaar. Met een rentepercentage van 9,1% betaal je in dit voorbeeld de volgende kosten:

- Aflossing:
**€ 1.500** - Rente:
**€ 403,90**

Maandelijks betaal je in dit voorbeeld een bedrag van **€ 1903,90** voor een zakelijke lening. Vanaf de eerste maand betaal je aflossing, waardoor het bedrag waar je rente over betaalt steeds lager wordt. Hierdoor worden de maandelijkse kosten ook steeds lager.

**Wat is de looptijd van een zakelijke lening?**

De looptijd van je lening hangt meestal af van het beoogde financieringsdoel. Bijvoorbeeld: vastgoedfinancieringen kennen een langere looptijd, dan een financiering voor een auto. Heeft je lening een korte looptijd, dan los je maandelijks meer af en gaat je maandbedrag omhoog. Het bedrag wat je hebt terugbetaald kun je niet meer opnemen. Wil je flexibel geld opnemen om dagelijkse uitgaven te betalen, dan past een zakelijk krediet beter bij je situatie.

Voor veel ondernemers geldt dat de inkomsten nogal kunnen wisselen, vooral als je bedrijf in de groeifase zit. Heb je extra financiële middelen beschikbaar, dan wil je vervroegd kunnen aflossen op je lening. Wat zijn de voordelen van vervroegd aflossen? Over het algemeen geldt dat vervroegd aflossen op je lening slim kan zijn: de rente die je betaalt over het geleende geld is meestal hoger dan de rente op je spaarrekening. Door vervroegd af te lossen daalt het bedrag van je lening en betaal je minder rente. Het kan ook zijn dat je extra financiële middelen beter kunt inzetten om producten of activa te kopen zodat je meer klanten kunt bedienen. Overleg met je boekhouder of financieel adviseur wat het beste bij je bedrijf past.

Los je vervroegd af op je zakelijke lening, dan ben je meestal maandelijks goedkoper uit. Het saldo van je uitstaande lening daalt waardoor je minder rente betaalt. Houd er rekening mee dat je bij de meeste financiers voor een bepaalde datum moet aflossen, als je wilt dat de extra aflossing effect heeft op je maandbedrag.

**Hoe werkt het bij New10?**

Als je een extra aflossing op je lening doet vóór de 10e van de maand doet, vermindert het te betalen bedrag van die maand. Los je extra af na de 10e van de maand, dan heeft je aflossing nog geen effect op de afschrijving van je standaard maandtermijn inclusief rente van deze maand. We verrekenen het dan met je maandtermijn van de volgende maand.

Met een eigen bedrijf betaal je belasting over je winst. Hoe meer aftrekposten je in mindering kunt brengen op je winst, des te lager het bedrag wat je verschuldigd bent aan de Belastingdienst. Welke kosten voor een zakelijke lening mag je aftrekken van de belasting? Om te beginnen mag je de afsluitkosten in mindering brengen, net als de rente die je over je lening betaalt. Het totaalbedrag wat je aan rente betaalt in een jaar, bijvoorbeeld €6.000 op een lening van €150.000, mag je aftrekken van je winst. Rentebetalingen worden door de Belastingdienst gezien als zakelijke kosten: je betaalt voor het geleende geld. Aflossingen daarentegen vallen in de categorie uitgaven en dit is niet aftrekbaar van je totaalwinst.