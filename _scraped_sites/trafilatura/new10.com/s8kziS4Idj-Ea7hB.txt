---
title: Afgewezen door de bank door gebrek aan onderpand?
author: New
url: https://new10.com/blog/afgewezen-door-de-bank-door-gebrek-aan-onderpand
hostname: new10.com
description: is je financieringsaanvraag afgewezen? Dat is een tegenvaller, want een aanvraag kost je veel tijd en papierwerk. Lees hier hoe het ook anders kan.
sitename: New10
date: 2022-04-28
---
New10

New10 • Financieringen

Bij traditionele banken is een veelvoorkomende reden voor afwijzing dat de financiering als te risicovol voor de kredietverstrekking wordt gezien. Bijvoorbeeld doordat je onvoldoende onderpand als basis van de lening of zekerheden kunt bieden. Daarmee vangt de bank het risico op wanneer je onverhoopt niet aan je betalingsverplichting kunt voldoen. Of misschien was de solvabiliteit van je bedrijf niet voldoende? Het is belangrijk om de reden van afwijzing goed te begrijpen. Zo kan je verbeteringen aanbrengen binnen je bedrijf en het is een goed moment om nog eens kritisch naar je verdienmodel en financieringsbegroting te kijken.

Als fintech helpen we je op een manier die past bij deze tijd. Dat betekent dat er meer nadruk wordt gelegd op hoe de transacties op je zakelijke rekening eruitzien en dat er minder gekeken wordt naar de zekerheden die je kan bieden. Voor een vrijblijvend aanbod voor een zakelijk krediet of een zakelijke lening heb je alleen je jaarcijfers en 15 maanden transactiedata van je zakelijke rekening nodig. Bovendien weet je binnen 15 minuten of je kunt lenen.

Bij New10 vinden we het belangrijk dat je snel door kunt met je plannen én dat de financiering bij je situatie past. Daarom maken we een inschatting of je de lening kunt dragen aan de hand van je actuele situatie. Zo kijken we onder andere naar winstgevendheid op basis van je transactiedata, je jaarcijfers en de hoogte van je eigen vermogen. Meer weten over dit proces? Lees dan verder in ons blog over hoe we de kredietwaardigheid checken van je onderneming.

Met een goede voorbereiding maak je een aanvraag zo eenvoudig mogelijk voor jezelf. Dit zijn de belangrijkste documenten om bij de hand te hebben.

Hoe staat je bedrijf ervoor? Uit de meest recente jaarrekening kan veel informatie gehaald worden over je omzet, winst en eigen vermogen. Bekijk hier de tips voor het opstellen van een jaarrekening.

Bereid een overzicht voor van je bij- en afschrijvingen van je zakelijke rekening. Je hebt transactiedata nodig over ten minste een periode van 15 maanden. Kom je er niet helemaal uit? Dan helpt deze informatie je misschien verder.

Als ondernemer is het belangrijk om je zaken goed op orde te hebben. Een goede voorbereiding van de documenten die je nodig hebt, zorgt ervoor dat je snel weet of je door kunt met je plannen. Ook is het verstandig om goed na te denken over je verdienmodel: hoe ga je de investering financieren? En op welke manier ga je de investering eruit halen? Oriënteer en infomeer goed welke financieringsvorm het beste bij jouw doelen past.

Kan je inspiratie goed gebruiken en ben je benieuwd hoe andere ondernemers de volgende stap met hun bedrijf zetten? Lees de ondernemersverhalen van anderen!