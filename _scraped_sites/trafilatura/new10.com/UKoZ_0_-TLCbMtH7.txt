---
title: 5 tools om je bedrijf online te laten groeien | New10
author: Daniel Ogertschnig
url: https://new10.com/blog/5-tools-voor-online-groei
hostname: new10.com
description: Je hebt online allerlei kansen om je bedrijf te laten groeien. Pak jij die al? Wij helpen je op pad met 5 tools die wij zelf graag gebruiken. Lees verder.
sitename: New10
date: 2018-08-08
---
Daniel Ogertschnig

New10 • Slimmer ondernemen

Met slim online ondernemen laat je jouw bedrijf verder groeien. Via internet kom je gemakkelijk in contact met duizenden mensen en help je klanten in een handomdraai. En met slimme inzichten maak je je website gemakkelijk nog aantrekkelijker. Dit zijn 5 tools die wij bij New10 gebruiken om online te ondernemen.

Zet je bedrijf digitaal op de kaart en maak een bedrijfsprofiel aan in Google Mijn Bedrijf. Wanneer mensen je bedrijfsnaam opzoeken in Google Zoeken of Google Maps, krijgen ze een kaartje te zien met daarop allerlei praktische info:

- Contactgegevens
- Openingstijden
- Link naar je website

Ook beoordelingen via Google Reviews komen bij je bedrijfsprofiel te staan. Hoge beoordelingen zorgen voor positieve merkbekendheid en dat kan bijdragen aan de groei van je bedrijf.

Start nu met Google Mijn Bedrijf

Je bedrijf laten groeien met Google Ads is een laagdrempelige mogelijkheid. Via Google Ads bouw je online campagnes rond woorden waar je klanten op zoeken. Door hier slim op in te springen zorg je dat jouw bedrijf als eerste gevonden wordt. De kunst is om te denken vanuit de wensen die jouw doelgroep heeft en waar jouw onderneming een oplossing voor heeft. Heb je bijvoorbeeld een schildersbedrijf? Zorg dan dat niet alleen vindbaar bent op de term ‘schildersbedrijf’, maar ook op ‘huis schilderen’ of ‘kozijnen onderhoud’.

Let op: campagnes via Google AdWords kosten je geld. Je betaalt Google een vergoeding voor iedere klik op jouw advertentie.

Stiekem zit iedereen nog altijd op Facebook. Jouw klanten dus ook. Het is een ideaal platform om met ze in contact te komen en je bedrijf online te profileren. Deel berichten, foto’s en video’s met je volgers. Je kunt zelfs live een video streamen naar je publiek. Dit zijn de belangrijkste features van Facebook voor je bedrijf:

- Toon praktische informatie als contactgegevens en openingstijden
- Verzamel reviews en reageer er direct op
- Deel berichten met je volgers en ga het gesprek met ze aan
- Chat live met klanten
- Evenementen aanmaken en mensen uitnodigen

Je kunt ook adverteren via Facebook. Je bepaalt zelf welke mensen de advertentie te zien krijgen. Zo breng je je onderneming, producten en diensten heel gericht onder de aandacht en zorg je ervoor dat je bedrijf online groeit.

Met deze tool analyseer je het gedrag van bezoekers op je website. Je vindt antwoord op vragen als:

- Hoeveel mensen komen er op mijn website?
- Hoe komen mensen binnen?
- Welke pagina’s bekijken ze?
- Waar verlaten ze de website?
- Hoe lang blijven ze?
- Waar komt je bezoek geografisch vandaan?
- Met welk apparaat bekijken ze je website? Mobiel of op hun computer?

Met deze analyses zie je meteen wat wel en niet werkt op je website. Zo kun je gericht je website bijschaven en gebruiksvriendelijker maken. Je brengt ook heel eenvoudig in kaart waar je bezoekers vandaan komen: bijvoorbeeld via social media of betaalde online advertenties. Zo zie je meteen hoe je het beste bezoekers kunt aantrekken.

Wordt jouw website wel gevonden met Google Zoeken? Met Google Search Console kom je erachter. Je ziet precies hoeveel mensen zochten op termen die belangrijk zijn voor jouw bedrijf. Met inzichten uit de tool zorg je er bovendien voor dat jouw website goed wordt weergegeven in de zoekmachine. Voor New10 is ‘zakelijke lening’ is een belangrijke zoekterm. In Webmaster zien wij precies hoe vaak daarop gezocht wordt en hoe vaak New10 dan in de zoekresultaten staat. Ook zien we of het ons lukt die mensen naar onze website te lokken.