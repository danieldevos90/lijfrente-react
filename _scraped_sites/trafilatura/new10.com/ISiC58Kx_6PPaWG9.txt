---
title: Breng in 5 stappen je bedrijfssituatie helder in kaart
author: New
url: https://new10.com/blog/In-5-stappen-bedrijfsituatie-helder
hostname: new10.com
description: Download het Corona Canvas van New10 en breng in 5 stappen jouw bedrijfssituatie in kaart!
sitename: New10
date: 2021-06-18
---
**Tijdelijk of blijvend?**

Dat je weer van start kunt is goed nieuws en roept tegelijkertijd vragen op. Keer je zodra het mogelijk is weer terug naar business as usual, of zijn er zaken die blijvend zijn veranderd? Onderneem je nu anders als voorheen? Heb je de afgelopen tijd je reserves aan moeten spreken en ben je nu vooral gericht op het opbouwen van nieuwe buffers? Of ben je in de crisis een nieuwe weg ingeslagen die je vanaf nu blijft volgen?

Wat je jezelf kunt afvragen, is welke veranderingen tijdelijk en welke blijvend zijn. Het Corona Canvas helpt je om inzichtelijk te maken welke gevolgen de veranderingen hebben voor je ondernemingsplan. Zo weet je welke acties er uitgevoerd moeten worden op korte termijn.

**Een analyse maken: de 5 dimensies**

We leggen je uit hoe je aan de hand van het Corona Canvas een analyse doet van jouw huidige situatie. Je kijkt daarbij terug op de veranderingen van de aflopen periode aan de hand van 5 dimensies. Deze vind je ook terug op het Corona Canvas: jijzelf als ondernemer, aanbod, klanten, processen en financiÃ«n. Sta bij elk onderdeel stil door jezelf de volgende vragen te stellen.

Hoe kijk jij op dit moment persoonlijk tegen het ondernemen aan? Wat zijn de belangrijkste lessen uit de afgelopen tijd waar je lering uit trekt? Heeft de pandemie jouw manier van ondernemen doen veranderen? En, wil je blijvend op een andere manier ondernemen of waren dit tijdelijke aanpassingen door de situatie?

De maatregelen tegen de pandemie en social distancing brachten de veranderingen op de markt in een stroomversnelling. Op welke manier is de markt voor jou veranderd? Is de vraag waar je voorheen op inspeelde veranderd en op welke manier heb je je aangepast? Heb jij het aanbod van producten aangepast? Heb je nieuwe concurrenten erbij gekregen? Richt je je nog op dezelfde doelgroep of zijn er andere klantengroepen bij gekomen? Wat zijn de veranderingen in de vraag en hoe heb je daarop ingespeeld?

Wanneer je veranderingen in de vraag hebt gezien, is er waarschijnlijk ook het een ander veranderd in je aanbod. Welke aanpassingen heb je hierin gedaan? Heb je nieuwe concurrenten erbij gekregen? Richt je je nog op dezelfde doelgroep of zijn er andere klantengroepen bij gekomen? Het kan ook zijn dat je je aanbod hebt aangepast vanwege een wijziging in wet- en regelgeving.

Wat is er veranderd in de manier waarop je onderneemt? Heb je de afgelopen periode je processen anders ingericht om je diensten aan te kunnen bieden? Misschien wordt er op dit moment nog voornamelijk vanuit huis gewerkt of zijn er andere operationele processen veranderd. Denk ook bijvoorbeeld aan marketingactiviteiten, welke veranderingen zie je daar in de afgelopen periode?

Hoe sta je er financieel voor? Heb je de afgelopen periode een beroep moeten doen op je buffers? Of heb je juist de afgelopen periode je bedrijf zien groeien? Hoeveel vet zit er nog op de botten, is je bedrijf nog gezond? Welke veranderingen zie je terug in je jaarrekening?

**Grip op je bedrijfssituatie**

Je hebt nu een overzicht van je bedrijfssituatie. De veranderingen binnen verschillende dimensies binnen je bedrijf heb je helder in kaart gebracht. Het helpt je om koers te bepalen bij hoe je nu verder wilt gaan. Trek je je plannen door of moet je hier en daar je ondernemingsplan bijsturen? Met overzicht op je huidige bedrijfssituatie heb je grip op je bedrijf en zicht op kansen.