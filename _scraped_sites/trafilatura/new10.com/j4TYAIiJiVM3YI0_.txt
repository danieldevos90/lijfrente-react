---
title: 5 tips om met minder risico te investeren in groei
author: New
url: https://new10.com/blog/5-tips-om-met-minder-risico-te-investeren-in-groei
hostname: new10.com
description: Zakelijk investeren in groei? Maak investeringen minder risicovol met een goed doordacht plan en het juiste financieringsproduct. Lees meer in dit blog.
sitename: New10
date: 2022-02-02
---
New10

New10 • Slimmer ondernemen

Je ziet een kans om te groeien met je bedrijf. Investeren kost geld, de bedoeling is natuurlijk om je investering terug te verdienen. Hoe gaat je verdienmodel eruit zien? Zijn je plannen financieel haalbaar? Wil je de investering uit eigen vermogen doen of financiering aantrekken? Het is belangrijk om al deze zaken helder voor jezelf in kaart te brengen en op papier te zetten.

Tip: Doe een check op kosten die er mogelijk bij komen. Heb je het volledige plaatje op papier gezet en dekt het de gehele investering die je wilt doen? Denk aan BTW voorfinanciering of bijkomende kosten voor bijvoorbeeld de installatie van een machine.

Een goed, gedegen en doordacht plan gaat je helpen om je dromen waar te maken. Wees niet bang om ook te investeren in dit plan door de juiste mensen om je heen te verzamelen. Haak bijvoorbeeld een accountant aan of bekijk eens of je advies kunt inwinnen bij de KVK.

Als je tot de conclusie komt dat je financiering nodig hebt om de volgende stap met je bedrijf te kunnen zetten, zijn er verschillende manieren om financiering aan te trekken. Denk bijvoorbeeld aan onderhandse leningen via vrienden, familie, een investeerder of financiering via de bank.

Het belangrijkste is dat je kiest voor een manier van financieren die bij je past. Met een investering ontstaat er altijd een mate van afhankelijkheid. Het is goed om bewust te zijn van de medezeggenschap in de koers die je vaart met je bedrijf. En in welke mate je privé en zakelijk gescheiden kunt en wilt houden.

Een investering wordt minder risicovol wanneer je voor een financieringsproduct kiest dat het beste past bij je doelen. Zo is een langlopende lening geschikter voor een verbouwing van een pand dan een zakelijk krediet. Je voorraad financieren? Dan past een zakelijk krediet beter, omdat het geld in je bedrijf een kortere omlooptijd heeft. Lees meer over het verschil tussen een krediet en een lening.

Natuurlijk wil je als ondernemer afspraken en verplichtingen nakomen. Daarom is het belangrijk om je liquiditeitsprognose scherp op je vizier te hebben. Met goed zicht op je geldstromen weet je wanneer het geld binnen zal komen en heb je een duidelijke verwachting wanneer je het uit zal geven. Zorg dat je weet wanneer je pieken en dalen kunt verwachten in je liquiditeit. Zo houd je controle over je financiën en kom je minder snel voor verrassingen te staan.