---
title: Benut je werkkapitaal goed en maak ruimte voor groei
author: New
url: https://new10.com/blog/benut-je-werkkapitaal-en-maak-ruimte-voor-groei
hostname: new10.com
description: Werkkapitaal zo goed mogelijk benutten? Wanneer je bedrijf groeit, zal je merken dat er steeds meer geld zit in debiteuren waar je op wacht. Lees de tips.
sitename: New10
date: 2022-02-22
---
New10

New10 • Slimmer ondernemen

Werkkapitaal is het kapitaal dat je gebruikt om aan je dagelijkse financiële verplichtingen te voldoen. Voor veel ondernemers is het een uitdaging om de juiste balans te vinden in hoeveel werkkapitaal je hebt. Veel werkkapitaal hebben betekent niet direct dat je bedrijf financieel gezond is. Met een werkkapitaalberekening bekijk je de verhouding tussen je kapitaal en de te betalen rekeningen. Is je werkkapitaal uit balans? Probeer dan eens:

**Op tijd te factureren**

Voorkom dat je geen betalingen kunt doen omdat je zit te wachten op betalingen die nog binen moeten komen.

**Check de kredietwaardigheid van nieuwe klanten**

Verklein het risico dat een onverhoopt faillissement of wanbetalers impact hebben op je werkkapitaal.

**Werk met meerdere leveranciers**

Dit maakt je minder kwetsbaar en zekerder van de continuïteit van jouw business.

Met slim voorraadbeheer voorkom je opslagkosten, zorg je voor meer omzet, bredere marges en tevreden klanten. Weet je jouw voorraad goed te managen, dan draagt dit bij aan het succes van je bedrijf.

**Checklist voor slim voorraadbeheer**

- Volg je voorraad
- Categoriseer je voorraadgegevens voor meer overzicht
- Houd een ijzeren voorraad aan
- Maak wekelijks een rapportage
- Speel in op seizoenen, trends en ontwikkelingen
- Breng je leveranciers goed in kaart

Meer lezen over het slim inrichten van je voorraad? Check deze blog.

Meer klanten, meer opdrachten, maar helaas niet direct ook meer betaald. Het incasseren van geld waar je hard voor hebt gewerkt blijkt een uitdaging op zichzelf. Veel openstaande facturen leiden tot meer werkkapitaal en minder geld in de kas. Zonde, want zo loop je inkomsten mis. De opvolging van facturen kost tijd en het loont om je debiteurenbeheer strak te regelen. Betalen je klanten sneller, dan blijft je cashflow op orde en creëer je ruimte voor groei.

Wanneer weet je of het automatiseren van je debiteurenbeheer iets voor je is?

• Je klantenbestand groeit flink

• Je bent veel tijd kwijt aan het opvolgen van facturen

• De gemiddelde betaaltermijn van je klanten loopt op

• Communicatie over facturen richting klanten is niet consistent en zorgt voor ruis

• Je hebt regelmatig onvoldoende liquide middelen om je bedrijf draaiende te houden

• Je zoekt een real-time financiering die met je bedrijf meegroeit

Rondslingerende bonnetjes, facturen en dossiermappen: hoe harder je bedrijf groeit, des te belangrijker het is om je cashflow goed in de gaten te houden. Ben je er niet aan toe om je debiteurenbeheer te automatiseren? Onderstaande tips helpen je om je cashflow op peil te houden.

**Monitor dagelijks je zakelijke rekening**

Dagelijks even je uitgaven en inkomsten van je bedrijf checken helpt je om te zien wat je belangrijkste uitgaven en kostenposten zijn voor je bedrijf.

**Meer inzicht met een maandelijkse financiële rapportage**

Loopt je bedrijf nog op koers? Behaal je je doelen of realiseer je de groei die je voor ogen had? Je financiën zijn een bron van informatie. Analyseer maandelijks de belangrijkste cijfers, zo zie je sneller waar je je aandacht op moet richten.

**Overweeg een boekhouder**

Een strakke boekhouding kost tijd en soms lijken er als ondernemer wel te weinig uren in de dag te zitten. Als de boekhouding teveel tijd en energie kost, overweeg dan om het uit te besteden aan een accountant of financieel adviseur.