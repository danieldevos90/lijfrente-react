---
title: Betaaltermijn mkb: de 3 uitdagingen voor ondernemers (en tips)
author: New
url: https://new10.com/blog/betaaltermijn-mkb
hostname: new10.com
description: Nieuwe wettelijke betaaltermijn: 30 dagen. Hoe voorkom je als mkb'er problemen met late betalingen? Lees hier de 3 grootste uitdagingen.
sitename: New10
date: 2022-07-15
---
New10

New10 • Slimmer ondernemen

Als ondernemer wil je financieel lekker in je vel zitten en je richten op groei van je bedrijf. Een soepel debiteurenbeheer helpt daarbij, maar ook is het fijn als je debiteuren op tijd betalen. MKB-Nederland heeft flinke inspanning geleverd om een kortere betaaltermijn te realiseren. Voorzitter MKB-Nederland Jacco Vonhof: "Gewoon op tijd je geld krijgen is voor ondernemers ontzettend belangrijk, en juist nu."

Wanneer je langer dan verwacht moet wachten op debiteuren is dat vervelend. Je loopt immers het risico dat je niet voldoende geld in kas hebt om aan kortlopende financiële verplichtingen te voldoen. Het kan ook zijn dat je bedrijf harder groeit dan verwacht of dat je merkt dat je steeds vaker een beroep doet op je reserves.

Om financieel gezond te blijven is het dus belangrijk om je liquiditeit goed op peil te houden. Met een goede liquiditeit kun je je ogen openhouden voor groeikansen. Kijk of je, naast een soepel debiteurenbeheer, je voorraad efficiënt genoeg hebt ingericht. Zo blijft er niet onnodig geld vast zitten in je voorraad.

Om mee te groeien met je klanten heb je geld nodig. Ik heb veel kunnen financieren vanuit eigen middelen. Maar naarmate de groei doorzette merkte ik dat ik meer liquiditeit nodig had. - Rick de Witte, Historisch Hout.


Als je grote debiteuren hebt is een kortere betaaltermijn goed nieuws en word je als ondernemer beter beschermd. Maar ook als je geen of weinig zakendoet met grootbedrijven is het natuurlijk fijn als je debiteuren op tijd betalen en je geen betalingstermijn hoeft te overbruggen.

Late betalingen kunnen direct invloed hebben op de financiële gezondheid van je bedrijf. Zorg ervoor dat je op tijd factureert en maak duidelijke afspraken over de betalingstermijn. Ook is het goed om de kredietwaardigheid van nieuwe klanten te checken. Zo verklein je voor jezelf het risico dat je (te) lang moet wachten op je geld. Wanneer je werkt met meerdere leveranciers, maak je jezelf als ondernemer ook minder kwetsbaar.

Tip: Heb je er wel eens aan gedacht om je debiteurenbeheer te automatiseren of uit te besteden? Vraag je financieel adviseur eens naar de mogelijkheden zoals Snel Betaald van ABN AMRO.

Om je bedrijf soepel draaiende te houden en aan je dagelijkse financiële verplichtingen te voldoen, heb je als ondernemer werkkapitaal nodig. Daarin zal je de juiste balans moeten vinden. Veel werkkapitaal hebben betekent niet per definitie dat je ruimte hebt voor groei. Wanneer je geld vast zit in je debiteuren kan je dit niet investeren.

Het aantrekken van financiering kan helpen om je groeiplannen te realiseren en snel in te spelen op kansen die je ziet. Bijvoorbeeld met werkkapitaalfinanciering. Om te bepalen of dit een goed moment is om financiering aan te trekken is het belangrijk om je financiële situatie helder in kaart te brengen. Een financieringsbegroting helpt daarbij.