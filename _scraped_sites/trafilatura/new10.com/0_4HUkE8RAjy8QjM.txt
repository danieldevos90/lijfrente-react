---
title: De kosten van zakelijke financiering die je niet over het hoofd mag zien
author: New
url: https://new10.com/blog/zakelijke-financiering-kosten
hostname: new10.com
description: Vind de juiste financiering voor jouw bedrijf. New10 helpt je met het maken van een weloverwogen keuze. Ga naar Passend Financieren.
sitename: New10
date: 2023-06-30
---
New10

New10 • Financieringen

Welke kosten je betaalt voor een zakelijke financiering en hoeveel dit is, is verschillend bij een zakelijke lening of een zakelijk krediet. Je bedrijf uitbreiden, extra voorraad inkopen of je debiteuren financieren: wat voor financiering past bij je doel? Het is belangrijk om je goed te oriënteren en na te gaan welke bedrijfsfinanciering het beste bij je past. Heb je een langlopende investering te financieren, zoals bijvoorbeeld de aanschaf van een nieuwe machine? Dan heb je vaak te maken met een éénmalige grote uitgave. Met een zakelijke lening ontvang je het leenbedrag in een keer op je rekening.

Wil je juist een kortlopende investering doen? Kijk dan eens naar de mogelijkheden van een zakelijk krediet. Een zakelijk krediet biedt meer flexibiliteit dan een zakelijke lening: je kunt opnemen én aflossen tot een vast limiet wanneer het jou uitkomt en wordt ook wel een doorlopend krediet of werkkapitaalfinanciering genoemd.

Geld lenen kost geld. Dat weet je natuurlijk al lang, maar wat zijn die kosten nou precies? De kosten voor een zakelijk krediet bestaan uit servicekosten, aflossing en rente. Hoeveel een zakelijk krediet bij New10 kost, hangt dus voornamelijk af van hoeveel je opneemt.

**Servicekosten**

Deze betaal je elke maand en bedragen maximaal 0,2% van je maximale kredietbedrag. Hoe hoger je kredietbedrag, hoe lager de servicekosten.

**Aflossing**

Elke maand los je minimaal 1,5% van het opgenomen bedrag af.

**Rente**

Elke maand betaal je rente over het opgenomen bedrag en alleen over de dagen dat het bedrag was opgenomen. Het rentetarief ligt bij New10 tussen 4,1% - 9,6% en wordt per financieringsaanvraag bepaald.

Je hebt een Zakelijk Krediet met een limiet van € 54.000 en een jaarlijks rentepercentage van 6,5%. Hier neem je € 10.000 uit op. Voor het gemak gaan we ervan uit dat je dit bedrag 30 dagen hebt opgenomen. De kosten voor deze maand zijn dan:

- Servicekosten (maximaal 0,2% over je totale krediet): 0,2% van € 54.000 = 0,002 x 54.000 =
**€ 108** - Aflossing (1,5% over het opgenomen bedrag): 1,5% van € 10.000 = 0,015 x 10.000 =
**€ 150** - Rente (6,5% over het opgenomen bedrag): 6,5% van € 10.000, gedeeld door 365 (dagen per jaar), vermenigvuldigd met 30 (aantal dagen waarop je hebt opgenomen). De kosten aan rente komen dan uit op: 0,065 x 10.000 / 365 x 30 =
**€ 53,42**

Maandelijks betaal je in dit voorbeeld een bedrag van **€ 311,42** voor een Zakelijk Krediet.

De kosten voor een zakelijke lening bestaan uit afsluitkosten, aflossing en rente. Bij een zakelijke lening ontvang je het leenbedrag in één keer op je rekening. Vervolgens betaal je het bedrag in maandelijkse, gelijke termijnen terug. Geld dat je hebt afgelost, kan je niet opnieuw opnemen.

Bij New10 is het ook mogelijk om vervroegd af te lossen wanneer je een zakelijke lening hebt. Bekijk goed wat de mogelijkheden van vervroegd aflossen zijn en wat het voor jou betekent om een weloverwogen keuze te maken.

**Afsluitkosten**

Dit zijn de kosten die je betaalt voor het afsluiten van je lening. De hoogte hiervan is afhankelijk van het leenbedrag en is minimaal € 250.

**Aflossing**

Elke maand los je minimaal een vooraf afgesproken deel van het totale leenbedrag af.

**Rente**

Maandelijks betaal je rente over het openstaande leenbedrag. Het rentepercentage ligt tussen 4,4% - 12% en blijft hetzelfde tijdens de looptijd van de lening.

Je leent **€ 54.000** met een looptijd van 3 jaar. Met een rentepercentage van 9,1% betaal je in dit voorbeeld de volgende kosten:

- Aflossing:
**€ 1.500** - Rente:
**€ 403,90**

Maandelijks betaal je in dit voorbeeld een bedrag van **€ 1903,90** voor een Zakelijke Lening. Vanaf de eerste maand betaal je aflossing, waardoor het bedrag waar je rente over betaalt steeds lager wordt. Hierdoor worden de maandelijkse kosten ook steeds lager.

Wanneer je een zakelijke financiering afsluit, betaal je rente over de financiering volgens een rentepercentage. Deze bestaat uit 5 onderdelen. Een aantal onderdelen staat vast en een deel wordt berekend op basis van je financiële situatie.

- Wees kritisch op financiers. Vraag verschillende offertes op en vergelijk de voorwaarden. Let goed op de rentepercentages: gelden die per jaar of per maand?
- Krijg je een hoog rentepercentage aangeboden? Kijk of je de financiële gezondheid van je bedrijf kunt verbeteren. Let wel, deze verbetering is pas één jaar later terug te zien in je jaarcijfers.
- Kijk hoe je je winstgevendheid, solvabiliteit en liquiditeit van je bedrijf kunt verbeteren.