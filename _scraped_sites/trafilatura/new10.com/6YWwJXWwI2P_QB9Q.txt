---
title: MKB financiering: 6 trends in 2021
author: Rosanne van Veldhuisen
url: https://new10.com/blog/mkb-financiering-aanvragen-6-trends-in-2021
hostname: new10.com
description: Wat zijn de trends in de financiële sector voor mkb-bedrijven? Wij hebben de belangrijkste ontwikkelingen voor je op een rij gezet.
sitename: New10
date: 2021-01-12
---
De tijd dat de bank het enige loket waar je als ondernemer terecht kon voor zakelijke financiering ligt ver achter ons. Anno 2021 kloppen ondernemers steeds vaker aan bij digitale kredietverstrekkers en neemt alternatieve financiering een vlucht, aldus de Kamer van Koophandel (2021). En ‘nee’ bij de bank hoeft niet te betekenen dat je bij online financiers geen lening kunt krijgen. Tegenwoordig vraag je eenvoudig vanuit huis financiering aan en heb je veel sneller duidelijkheid. Als je de documenten bij de hand hebt, weet je vaak al binnen enkele minuten of en hoeveel je kunt lenen.

Sowieso wordt het voor bedrijven en consumenten makkelijker om online geldzaken te regelen: steeds meer start-ups bieden financiële diensten aan op een nieuwe, digitale manier. Deze zogeheten fintechs zijn gespecialiseerd in financiële technologie en creëren een digitale klantreis die een stuk eenvoudiger is dan die van de traditionele partijen.

Nu de rentes op spaargeld extreem laag of zelfs negatief zijn, zoeken mensen nieuwe manieren om hun geld te beleggen en rendement te genereren. Een bekende financieringsvorm voor startende bedrijven is crowdfunding, waarbij een groep mensen kleine bedragen investeert in een project of bedrijf. Ook ontstaat door de ontwikkelingen in de financiële sector een nieuwe trend: community financiering. In het Verenigd Koninkrijk zien we deze trend al langer: buurtbewoners of mensen met een gemeenschappelijk doel investeren gezamenlijk in lokale bedrijven of buurtvoorzieningen. Ook ondernemers bedenken nieuwe, innovatieve manieren om aan liquide middelen. Zo doen sommige bedrijven een beroep op hun vaste klanten, buurtbewoners of de crowd om te investeren en zo hun toekomst zeker te stellen.

Het afgelopen jaar kwam er waarschijnlijk veel op je af op financieel vlak: het aanvragen van steunmaatregelen en het maken van een goede prognose in deze onzekere tijd. Je ziet steeds vaker dat ondernemers voor deze vraagstukken een financieel adviseur of boekhouder inschakelen. Juist in deze tijd is het van groot belang om je liquiditeit op peil te houden en slim om te gaan met je kosten. Dan kan het helpen als financieel expert met je meekijkt en je adviseert op het vlak van financiering. Daarnaast zie je dat voor bepaalde investeringen een mix aan investeringen nodig, stapelfinanciering. Een adviseur kan je helpen bij het bepalen van de juiste mix en zakelijke financiering aanvragen.

Tip: merk je dat je veel tijd kwijt bent aan je financiën? Dan kan hulp van een accountant of financieel adviseur zich redelijk snel uitbetalen. Zo houd jij tijd over om te focussen op je bedrijf.

Heeft je bedrijf liquiditeitsproblemen omdat je lang moet wachten op de betaling van je facturen? Dan kan factoring uitkomst bieden. Dit is een vorm van debiteuren financiering waarbij je het debiteurenrisico uitbesteedt aan een factoringpartij. Deze partij zorgt dat de facturen worden voorgefinancierd en regelen het facturatieproces. Dit betekent dat je geen omkijken meer hebt naar je debiteurenadministratie en je kunt altijd over cashflow beschikken. Het percentage van het factuurbedrag dat wordt voorgefinancierd hangt af van de kredietverstrekker.

Door de lancering van PSD2, de vernieuwde Europese richtlijn voor betaaldiensten, kunnen banken en fintech bedrijven innovaties en nieuwe toepassingen ontwikkelingen voor ondernemers. Dit maakt het bijvoorbeeld op termijn nog makkelijker om financiering te regelen voor je bedrijf. Door PSD2 kun je namelijk andere dienstverleners dan je eigen bank toegang geven tot je transactiedata. Zo kun je ook eenvoudiger gebruik maken van innovatieve diensten, zoals apps voor betalingen of administratie.

Om voor financiering in aanmerking te komen heeft je bedrijf meestal zwarte cijfers nodig. Bovendien kun je niet altijd het gewenste bedrag lenen bij één kredietverstrekker of is het verplicht om eigen gelden te investeren zoals bij de aankoop van een bedrijfspand. Dit is ook de reden dat sommige ondernemers kiezen voor een mix van verschillende financieringen, ook wel stapelfinanciering genoemd. Je financiert een investering dan bijvoorbeeld deels met je eigen vermogen, deels met een lening bij bekenden en deels met een zakelijk krediet. Bij New10 is het sindskort mogelijk om een zakelijk krediet te combineren met een lening. Ook banken omarmen deze nieuwe manier van financieren omdat ze minder risico lopen.

Banken en kredietverstrekkers kijken bij een financieringsaanvraag vooral naar kredietwaardigheid, of je bedrijf aan de financiële verplichting kan voldoen. Ze berekenen een kredietscore op basis van je financiële gegevens zoals winstgevendheid, solvabiliteit, liquiditeit en de terugbetaalcapaciteit van je bedrijf. Ook beoordelen ze je persoonlijke BKR-score en die van alle betrokkenen bij je bedrijf. Daarnaast stellen de meeste kredietverstrekkers voorwaarden als een minimale omzet van 50.000 euro en een positief eigen vermogen. Een financieringsaanvraag gaat razendsnel als je onderstaande stappen voorbereidt:

**Leendoel en leenbedrag bepalen**

Denk allereerst goed na over het doel waarvoor je de lening wil inzetten en het benodigde leenbedrag. Bekijk ook of je een deel van je eigen vermogen kunt inzetten voor de investering**Voorwaarden nalezen**

Check vervolgens de voorwaarden van de kredietverstrekker: waar moet je bedrijf aan voldoen om in aanmerking te komen voor een financiering?**Documenten bij de hand**

Zorg dat je een overzicht van je transactiedata van je zakelijke hoofdrekening downloadt met minstens 10 transacties per maand en je jaarrekening bij de hand hebt