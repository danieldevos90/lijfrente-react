---
title: NuFormer: toekomstbestendig concept in coronatijd
url: https://new10.com/klantervaringen/rob-delfgaauw-nuformer
hostname: new10.com
description: Uit een lastige tijd komt voor ondernemer Rob iets goeds. Met de KKC lening van New10 ontwikkelt hij een nieuw concept. h
sitename: new10.com
date: 2000-01-01
---
NuFormer is een multimediabedrijf dat gespecialiseerd is in toonaangevende 3D-videomappingprojecties en virtual- en augmented reality opdrachten. Over de hele wereld vormen ze teams van experts om projecten van grote opdrachtgevers te realiseren. Het bedrijf wordt geleid door CEO en Creative Director Rob Delfgaauw.

Ondernemer Rob heeft gouden jaren gekend met zijn bedrijf NuFormer: begin 2000 startte hij op het juiste moment met websiteontwikkeling en gebruikte als één van de eerste 3D en Flash animaties. Dit leidde in 2001 tot een doorbraak én internationale bekendheid. NuFormer kreeg de opdracht van Walt Disney om een website te ontwikkelen voor een Hollywood speelfilm. Ook daarna was de timing feilloos: NuFormer was in 2009 één van de eerste die de nieuwe 3D video mapping technologie omarmde. Met deze techniek kun je 3D video content projecteren op objecten, zoals op gebouwen. Datzelfde jaar was er een videoproductie van Rob te zien tijdens de toenmalige klimaattop in Kopenhagen. Het jaar erna, 2010, was het drukste jaar ooit voor de onderneming met grote internationale opdrachten voor onder meer Apple, Sony, BMW en Samsung. Door alle videoproducties te filmen en zo te publiceren dat ze goed gevonden werden door zoekmachines bereikten ze een groot publiek. Zo kwamen de opdrachten achter elkaar binnen.

Rob: “Onze eerste 3D video’s werden zo goed bekeken, geliked en gedeeld dat acquisitie overbodig was.”


Na deze piekperiode kwam er steeds meer concurrentie op het gebied van video mapping uit landen als India, Pakistan en landen in Oost Europa. Rob: "We kregen steeds vaker te horen dat we te duur waren. Er was echter een groot verschil in design en content en dat bleef toch vaak de belangrijkste factor voor opdrachtgevers. " Hoe blijf je de nieuwe concurrentie voor? NuFormer is niet alleen onderscheidend met vormgeving, creativiteit en conceptontwikkeling, Rob is van nature ook nieuwsgierig en kijkt naar nieuwe mogelijkheden. Zo is NuFormer door de jaren heen continu in ontwikkeling geweest en worden nieuwe technologieën geïntegreerd in creatieve producties. Rob: "Ik ben begonnen in de tijd dat ieder bedrijf een website nodig had. Later zagen we online video opkomen en richtten we ons meer op filmproducties met 3D animaties om uiteindelijk te onderscheiden met video projection mapping & virtual- en augmented reality producties.”

2020 moest voor NuFormer het jaar worden van de grote producties én een nieuw ontwikkelde projectietechniek: Sky Projection. Met deze techniek is het mogelijk is om animaties en video in de lucht te projecteren. De eerste luchtprojecties stonden gepland in Moskou en in LA voor de Amazon serie Making the Cut. Door de coronacrisis liep alles anders: producties werden gecanceld of uitgesteld. Ook opdrachten in eigen land, luchtprojecties voor Mindlabs en de afsluiting van de triatlon in Almere, vielen in het water doordat de hele eventbranche nagenoeg stil kwam te liggen. Voor Rob een flinke klap, maar tegelijkertijd een goed moment om achter de schermen een nieuw concept verder uit te werken - iets wat hij al jaren in zijn hoofd had. Met de coronafinanciering van New10 kan hij de eerste fase van zijn project bekostigen en visualisaties maken om zo de juiste partners voor zijn nieuwe concept te vinden.

Rob: “Het concept heb ik al langer in mijn hoofd: het is nog nooit gedaan en helemaal nieuw. Het is edutainment met indrukwekkende visualisaties die bewustwording creëeren.


Edutainment is educatieve content die vermakelijk is en op een pakkende manier wordt gebracht. Toch is het geen project waarmee direct brood op de plank komt voor NuFormer, want de ontwikkeltijd van het project is ruim 2 jaar. Komende periode staat de beginfase van het project gepland. Een spannend moment voor Rob die nu partners moet vinden met wie hij het ontwerp verder kan gaan ontwikkelen.

Financieel hakt de coronacrisis er flink in bij de ondernemer want de afgelopen maanden kwam er vrijwel niks op de rekening. Rob: “Het is een hele lastige periode, je zit gewoon op je buffer." Geen inkomsten en de kosten voor het ontwikkelen van het nieuwe concept waren de redenen om de Kleine Kredieten Corona (KKC) garantieregeling aan te vragen. Rob: “Ik was benieuwd naar de mogelijkheden voor financiering en werd door ABN AMRO doorverwezen naar New10 voor coronafinanciering. Doorslaggevend waren de gunstige voorwaarden en de 90% dekking vanuit de overheid.

Coronafinanciering geeft mij slagkracht om in te investeren en de eerste stap te zetten met een nieuw concept.”


Met de financiering kan Rob de introductie van zijn nieuwe concept bekostigen. Rob: “Met innovatieve projecten, zoals dit nieuwe concept waar ik mee bezig ben, moet je partijen eerst overtuigen van de waarde en het rendement.” Met de KKC lening kan NuFormer het eerste deel van het project, het ontwikkelen van visualisaties en de beschrijving van de werking en haalbaarheid deels voorfinancieren. Rob: "Er gaat veel werk in de visualisaties zitten, als kijker moet je het gevoel hebben alsof je er zelf doorheen loopt. Doel is om met deze visualisaties partners en investeerders te overtuigen om in te stappen in het project." Voor veel projecten van NuFormer geldt overigens dat de kosten voor de baten uit gaan, wat het plannen van de cashflow soms lastig maakt.

De moeilijke kant van mijn werk is dat je voor de start van een productie veel moet voorfinancieren.”


Het aanvragen van de KKC regeling ging snel en eenvoudig voor Rob, die voorstander is van digitale processen. Rob: "Hoe meer je online kunt doen, des te beter voor het milieu en het is zorgvuldiger."

Nu de grote spectaculaire shows voorlopig van de baan zijn zet Rob komende tijd volledig in op het nieuwe project: doel is om daarmee de toekomst voor NuFormer zeker te stellen. Het project is hoe dan ook toekomstbestendig: het ontwerpwerk kan grotendeels online uitgevoerd worden en er zijn er tal van mogelijkheden om het internationaal uit te rollen. Zo kan Rob enerzijds bijdragen aan het klimaatprobleem en anderzijds zijn bedrijf een nieuwe richting op sturen.