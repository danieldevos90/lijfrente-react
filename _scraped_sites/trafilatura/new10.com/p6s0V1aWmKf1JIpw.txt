---
title: Geld lenen zonder BKR
author: New
url: https://new10.com/blog/geld-lenen-zonder-bkr
hostname: new10.com
description: Wil je geld lenen zonder BKR-registratie? Het is mogelijk om geld te lenen zonder BKR, maar dit is niet zonder risico. Benieuwd naar de risico's?
sitename: New10
date: 2024-11-06
---
New10

New10 • Financieringen

Wil je een lening afsluiten zonder dat het geregistreerd wordt bij Stichting BKR? Daar zitten verschillende risico’s aan verbonden. Bij New10 is het niet mogelijk om een lening af te sluiten zonder toetsing bij Stichting BKR.

Leningen die door kredietverstrekkers worden uitgegeven worden geregistreerd door BKR. Ook leningen van New10 voor eenmanszaken, vof’s en maatschappen worden geregistreerd. Het overgrote deel van BV’s wordt niet geregistreerd, maar wel getoetst bij BKR. Sommige leningen worden helemaal niet geregistreerd door Stichting BKR:

**Studielening van DUO:**Leningen die verstrekt zijn door de Dienst Uitvoering Onderwijs (DUO) voor het bekostigen van een studie.**Kredieten binnen familie of vriendenkring:**Leningen die je van familie of vrienden hebt gekregen worden niet geregistreerd.**Hypotheken zonder betalingsachterstand:**Hoewel hypotheken meestal wel geregistreerd worden, geldt dit in sommige gevallen niet als er geen betalingsachterstand is.**Zaken met betrekking tot rood staan op je bankrekening:**Kleinere bedragen waarbij je tijdelijk rood staat op je bankrekening worden meestal niet geregistreerd, dit is wel afhankelijk van de voorwaarde bij de bank.**Huur-, koop- en leaseovereenkomsten voor roerende zaken:**Dit betreft bijvoorbeeld de huur of koop van meubels of huishoudelijke apparaten, zolang het geen financiering met krediet is.

Er zijn mogelijkheden om toch geld te lenen zonder BKR-registratie, maar weet wel dat een BKR-registratie niet per definitie slecht is. Alleen een negatieve BKR-registratie kan voor problemen zorgen. Houd er wel rekening mee dat de mogelijkheden om snel geld te lenen zonder BKR niet altijd even verantwoord zijn:

**Onderhandse lening:**Dit is een directe lening van iemand die je kent. Er is geen BKR-toetsing nodig, maar het is belangrijk om duidelijke afspraken te maken over de terugbetaling.**Minileningen of flitskredieten:**Dit zijn kleine leningen die vaak snel beschikbaar zijn en geen BKR-toetsing vereisen. Deze leningen hebben doorgaans een korte looptijd en kunne hoge rentes en kosten met zich mee kunnen brengen.**P2P-leningen (peer-to-peer):**Dit zijn leningen van particulieren via online platforms die leners en investeerders samenbrengen. Vaak is er geen BKR-toetsing, maar de rente kan hoger zijn dan bij een traditionele lening.**Buitenlandse kredietverstrekkers:**Sommige buitenlandse kredietverstrekkers bieden leningen aan zonder BKR-toetsing. Deze kunnen echter ongunstige voorwaarden en hoge rentes hebben en ze zijn niet altijd gebonden aan Nederlandse regelgeving.**Alternatieve kredietverstrekkers:**Er zijn alternatieve kredietverstrekkers die leningen aanbieden zonder BKR-toetsing. Het is belangrijk om goed te onderzoeken of deze aanbieders betrouwbaar zijn en welke voorwaarden zij hanteren.

Hoewel het snel lenen van geld zonder BKR-toetsing op korte termijn aantrekkelijk kan lijken, zijn de risico’s hoog. Het is belangrijk om zorgvuldig te overwegen of je deze risico’s wilt en kunt nemen.

Een van de grootste risico’s van geld lenen zonder BRK-toetsing zijn de hoge rentetarieven. Kredietverstrekkers die geen BKR-controle uitvoeren, nemen een groter risico en compenseren dit vaak door hogere rentes te vragen. Dat betekent dat je uiteindelijk veel meer betaalt dan bij een reguliere lening met een BKR-toetsing.

Leningen zonder een BKR-toetsing komen vaak met ongunstige voorwaarden. Dit kan variëren van kortere looptijden tot hoge boetes bij te late betalingen. De druk om snel terug te betalen kan je financiële situatie verergeren, vooral als je onverwachte uitgaven hebt of als je inkomen tijdelijk daalt.

Zonder een BKR-toetsing wordt er niet gekeken naar je huidige financiële verplichtingen, wat kan leiden tot overkreditering. Dit houdt in dat je dan eigenlijk meer leent dan dat je kunt terugbetalen. Het vergroot de kans op betalingsproblemen en kan ernstige financiële gevolgen hebben, zowel op zakelijk als op persoonlijk vlak.

Kredietverstrekkers die leningen zonder BKR-toetsing aanbieden, zijn vaak minder gereguleerd. Dit betekent dat je minder bescherming hebt als consument. Als er problemen ontstaan of als de kredietverstrekker niet transparant is over de kosten en voorwaarden, heb je minder juridische mogelijkheden om je recht te halen.

Veel buitenlandse of alternatieve kredietverstrekkers die leningen zonder BKR-toetsing aanbieden, zijn niet altijd betrouwbaar. Deze bedrijven kunnen zich bezighouden met schimmige praktijken en misbruik maken van mensen in financiële nood. Hoge kosten voor bemiddelingsdiensten, voorschotten zonder daadwerkelijke lening, en verborgen kosten zijn enkele voorbeelden van hoe je slachtoffer kunt worden van fraude.

Hoewel leningen zonder BKR-toetsing zelf niet bij het BKR worden geregistreerd, kunnen betalingsachterstanden of niet-nakoming van de lening leiden tot andere negatieve financiële gevolgen. Dit kan onder andere leiden tot gerechtelijke stappen, die wel bij kredietregistratiebureaus kunnen worden gemeld en je kredietwaardigheid verder kunnen schaden.

Het niet kunnen terugbetalen van een snel afgesloten lening zonder BKR-toetsing kan leiden tot langdurige financiële problemen. Je kunt te maken krijgen met incassobureaus, loonbeslag of zelfs faillissement. Deze problemen kunnen je financiële toekomst ernstig belemmeren en je mogelijkheden om in de toekomst krediet te krijgen, negatief beïnvloeden.

Ben je benieuwd naar de mogelijkheden bij New10? Doe dan snel de financieringscheck!