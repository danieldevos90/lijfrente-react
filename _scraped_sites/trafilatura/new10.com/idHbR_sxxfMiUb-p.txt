---
title: Zo doe je dat: klantenservice via je smartphone | New10
author: Rutger van der Meulen
url: https://new10.com/blog/klantenservice-smartphone
hostname: new10.com
description: Met deze 5 tools help je klanten sneller, slimmer en bijna gratis. En als je het creatief aanpakt geef je je merkwaardering ook nog een boost.
sitename: New10
date: 2018-05-14
---
Met klantenservice kun je je onderscheiden van je concurrenten. Help je klanten snel, goed en het liefst met een knipoog, en ze zullen bij je blijven terugkomen – mét gezelschap van meer klanten. Coolblue bewijst dat dit werkt. Enorme investeringen zijn gelukkig niet nodig, want je hebt eigenlijk alleen een smartphone nodig om je klanten te helpen. Met deze 5 tools help je jouw klanten vanuit je handpalm.

- Je maakt het voor klanten gemakkelijker om met je contact te komen
- Je hebt volledige controle over de klantenservice – een goudmijn van klantinformatie
- Je kunt op iedere tijd en plaats reageren op je klanten

Help je klanten snel, goed en het liefst met een knipoog, en ze zullen bij je blijven terugkomen – mét gezelschap van meer klanten.


Gebruik deze 5 tools om in contact te komen met je klanten en hun leven (en dat van jou) makkelijker te maken.

**1. WhatsApp Business**

Misschien wel de meest laagdrempelige manier van klantcontact. Voor de klant is niets zo makkelijk als snel een appje kunnen sturen als ze ergens een vraag over hebben. Ben je niet altijd online? Schrijf de reactietijd in je afwezigheidsbericht.

Meer info over WhatsApp Business

**Toptip**: Krijg je vaak dezelfde vragen? Je kunt berichten opslaan in WhatsApp zodat je ze niet steeds opnieuw hoeft te tikken. Zo geef je de klant nog sneller antwoord en het scheelt jou weer werk.

**2. Tikkie Zakelijk**

Vergeet de rompslomp van incasso’s of het betalen van een factuur. Met Tikkie Zakelijk stuur je gemakkelijk betaalverzoeken naar je klanten via WhatsApp. Voordelen: je klant hoeft geen bedragen meer over te tikken in internetbankieren en kan gewoon per smartphone afrekenen. En dat scheelt jou weer een flink aantal herinneringen en herstellingen.

Meer info over Tikkie Zakelijk

Vergeet de rompslomp van incasso’s of het betalen van een factuur. Met Tikkie Zakelijk stuur je gemakkelijk betaalverzoeken naar je klanten via WhatsApp.


**3. Social media**

Mensen kletsen graag met merken via social media als Facebook, ook als ze ergens hulp bij nodig hebben. Het is tenslotte gemakkelijk, en het geeft de klant meer invloed: alles is publiek, dus ook jouw reactie. Zorg dus voor een snelle en adequate webcare en reageer op reviews die klanten achterlaten op je Facebookpagina. En als je dit creatief insteekt, zoals KLM, geef je je merkwaardering ook nog een flinke boost.

**Toptip**: Antwoord serieus op negatieve reviews. Een goed opgeloste klacht is soms betere reclame dan een klant waarbij alles in 1 keer goed ging.

**4. Telefonie**

Veel klanten willen gewoon het liefste iemand spreken als ze ergens mee zitten. En dat kan natuurlijk prima met een smartphone. Denk er wel aan dat je duidelijk maakt wanneer je bereikbaar bent, bijvoorbeeld via je website en je voicemailbericht. Zo voorkom je boze klanten door een onbereikbaar telefoonnummer. Geef hier een creatieve draai aan en verander teleurstelling in een knipoog.

**Toptip**: Denk aan je nachtrust en zet je telefoon uit als je niet bereikbaar wilt zijn. Uit ervaring weten we dat klanten óók op zondagochtend om 6.00 uur bellen.

**5. E-mail**

Koppel je e-mailadres in de mail app op je smartphone en beantwoord mailtjes waar en wanneer je maar wilt. Je kunt een bestaand e-mailadres gebruiken of een speciaal adres aanmaken voor de klantenservice. Wij gebruiken bijvoorbeeld service@new10.com om met onze klanten te mailen.

**Toptip**: Verzeker je klanten dat je hun reactie hebt gezien en erop zult reageren. Maak een automatische antwoordmail aan waarin je aangeeft wanneer de klant een reactie kan verwachten, bijvoorbeeld binnen 1 werkdag.