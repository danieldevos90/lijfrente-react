---
title: Financiering aanvragen? Alleen dit heb je nodig | New10
author: New
url: https://new10.com/blog/welke-documenten-heb-je-nodig
hostname: new10.com
description: Zakelijke financiering aanvragen? Dan heb je een aantal documenten nodig. Lees er alles over zodat je makkelijk krediet kan aanvragen.
sitename: New10
date: 2019-06-11
---
New10

New10 • Geldzaken

Financiering aanvragen kan een tijdrovend proces zijn, zeker bij traditionele banken. Ons doel is om een lening aanvragen voor je bedrijf zo makkelijk mogelijk te maken. Daarom vragen we maar om een paar documenten. Alleen wat we nodig hebben om jou binnen 15 minuten te laten weten of je kunt lenen.

Deze documenten gebruiken we om je onderneming en de investering die je van plan bent te doen wat beter te leren kennen. In dit artikel leggen we van de belangrijkste documenten uit waarvoor we ze gebruiken.

**Jaarcijfers**

In de jaarcijfers (of jaarrekening) zien we terug hoe je bedrijf er financieel voor staat. Daarom is het belangrijk dat je de meest recente versie van je jaarrekening gebruikt bij je aanvraag. Factoren die we meenemen zijn omzet, winst, hoeveel je aflost op bestaande financieringen en of je bedrijf geld heeft uitgeleend.

Hoe gedetailleerd een jaarrekening is, hangt af van de grootte van je onderneming. Sowieso willen we de balans zien, een winst- en verliesrekening en een toelichting.

Je belastingadviseur, boekhouder of accountant kan je jaarrekening opstellen.

**Overzicht af- en bijschrijvingen en afschrift zakelijke rekening**

Tijdens de aanvraag upload je een overzicht van af- en bijschrijvingen op je zakelijke rekening. Op dit overzicht zien we welke inkomsten en uitgaven je bedrijf de afgelopen 15 maanden heeft gehad. Deze informatie wegen we mee wanneer we de kredietwaardigheid checken van je onderneming.

Daarnaast vragen we een recent bankafschrift. Dit overzicht kan je meestal eenvoudig opvragen bij je bank. Je hoeft niet over te stappen als je een andere huisbank hebt dan ABN AMRO: je kunt gewoon bij je bank blijven, en toch financiering aanvragen bij New10.

Bekijk hier onze instructies om je af- en bijschrijvingen te downloaden. Op die pagina vind je instructies voor ABN AMRO, ING Bank, Knab, Rabobank en SNS Bank.

Het overzicht van je af- en bijschrijvingen en je jaarcijfers zijn noodzakelijk om een aanbod te krijgen. Nadat je ze hebt geüpload, krijg je meteen te horen of je in aanmerking komt voor financiering en onder welke voorwaarden. Om daarna te financieringsaanvraag af te maken, hebben we de volgende documenten nodig:

- Definitieve jaarrekening (pdf)
- Rekeningafschrift afgelopen maand (pdf)
- Definitieve belastingaangifte als je onderneming een
**eenmanszaak**,**vof**of**maatschap**is (pdf) - Kengetallen als je onderneming een
**bv**is (pdf) - Leningsovereenkomst herfinanciering wanneer je voor een lening oversluiten kiest
- Offerte van asset wanneer je voor objectfinanciering kiest; zie hieronder (pdf)

**Offerte**

Vraag je een financiering aan voor de aanschaf van een machine, voertuig of voor inventaris? Dan vragen we je een offerte met ons te delen. We financieren namelijk maximaal 100% van de waarde van het object.

Met de offerte controleren we of de hoogte van het aangevraagde leenbedrag klopt met het doel. Na uitbetaling ontvangen we ook graag de factuur van wat je gekocht hebt met de financiering.

Nadat we de lening hebben uitbetaald, vragen we je ieder kwartaal een overzicht van af- en bijschrijvingen met ons te delen. Ook vragen we je om ieder jaar je jaarcijfers met ons te delen.

Deze informatie gebruiken we om te kijken hoe de financiële gezondheid van je onderneming zich ontwikkelt. Zien we dat de cijfers teruglopen? Dan nemen we contact met je op om mee te denken over een oplossing.

Benieuwd of jij in aanmerking komt voor financiering van New10? Je weet het zo.