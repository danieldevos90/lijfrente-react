---
title: Ondernemersdilemma: eigen vermogen of vreemd vermogen?
author: New
url: https://new10.com/blog/ondernemersdilemma-eigen-geld-of-vreemd-vermogen
hostname: new10.com
description: Een dilemma voor veel ondernemers: groei je met je eigen geld of trek je externe financiering aan? Een financieringsbegroting helpt je om slim te groeien.
sitename: New10
date: 2021-12-21
---
New10

New10 • Financieringen

Om een antwoord te geven op deze vraag is belangrijk om helder inzicht te hebben in je financiën. Hoewel je bij New10 geen businessplannen nodig hebt om een financiering aan te vragen, heb je wèl zelf een financieel plan nodig om te bepalen of je ondernemersplannen financieel haalbaar zijn. De financieringsbegroting is hier een onderdeel van. Bekijk ook eens de website van de KvK voor meer informatie over een financieel plan.

Als je al een financieel plan voor je onderneming klaar hebt liggen, dan komt de financieringsbegroting je bekend voor. Het is de begroting waarin je opneemt op welke manier je bedrijfsmiddelen en andere investeringen wilt financieren. Je rekent dus voor jezelf uit wat je verwachte investeringen zijn en je kijkt op welke manier je de kapitaalbehoefte gaat financieren. Hoeveel bekostig je met eigen vermogen? En hoeveel vreemd vermogen wil je aantrekken? Het kan zijn dat je alles met eigen geld kunt financieren, maar ook dat je te weinig liquide middelen hebt om je groeiplannen te realiseren.

Met een financieringsbegroting maak je de balans voor jezelf op: je plannen om te groeien aan de ene kant en de financiering aan de andere kant.

Ga na wat je groeiplannen zijn en hoeveel geld je nodig hebt om deze plannen te realiseren. Bijvoorbeeld: Je hebt volgend jaar een nieuwe machine nodig om aan de verwachte vraag naar je product te voldoen. Of, je verwacht een groei in je omzet van …% en dat betekent een stijging van …% in debiteuren en voorraden. Stel een overzicht op in bedragen die je nodig hebt om te investeren.

Als je inzichtelijk hebt wat je kapitaalbehoefte is, kijk je naar je liquide middelen. Hoeveel van je eigen vermogen is beschikbaar en kan je daadwerkelijk gebruiken om je groeiplannen te realiseren?

Vervolgens bepaal je of het haalbaar is om je groeiplannen te realiseren met eigen vermogen. Heb je voldoende liquide middelen of heb je meer financiële ruimte nodig om groei daadwerkelijk bij te kunnen houden?

- Verpakkingsmachine € 50.000
- Voorraad € 10.000
- Debiteuren € 15.000

**Totaal € 75.000**

- Eigen middelen € 5.000
- Lening 5 jaar € 45.000
- Zakelijk krediet € 25.000

**Totaal € 75.000**

Met de financieringsbegroting heb je nu helder in kaart hoe het zit met je groeiplannen, je investeringen en je kapitaalbehoefte. Je zult merken dat wanneer je bedrijf groeit ook je voorraden en debiteuren meegroeien. Je eigen vermogen neemt toe, maar het geld zit vast en kan je niet gebruiken om te investeren in je bedrijf. Naast dat je kunt kijken hoe je je voorraadbeheer kunt optimaliseren, is dit het moment om het aantrekken van vreemd vermogen in de vorm van externe financiering te overwegen.

Je kunt ervoor kiezen om de groei van je bedrijf te financieren met eigen geld. Vaak betekent dit dat je langzamer groeit dan wanneer je vreemd vermogen aantrekt. Een deel van je eigen vermogen zit immers vast in voorraden en debiteuren en de ruimte om te investeren in groei is kleiner. Houd goed in de gaten of je werkkapitaal op peil blijft.

Het aantrekken van vreemd vermogen kan helpen om je groeiplannen te realiseren of om snel in te spelen op kansen die je ziet. Het is daarbij belangrijk om voor jezelf duidelijk te hebben welk rendement je verwacht te behalen. En, binnen welke periode verwacht je de investering eruit te halen? Wat de kans ook is, zorg dat je goed voorbereid een financieringsaanvraag start. Een goede voorbereiding kan het verschil maken!