---
title: Winstgevendheid: wat is het? | New10
author: New
url: https://new10.com/blog/winstgevendheid
hostname: new10.com
description: Wat is winstgevendheid en een gezonde winstmarge? Lees hier hoe je het berekent, plus 4 tips om je winstgevendheid te vergroten.
sitename: New10
date: 2018-05-16
---
De winstgevendheid van je onderneming geeft aan hoeveel winst investeringen in je bedrijf opleveren. Het getal geeft investeerders snel inzicht in de (te verwachten) opbrengsten van geld dat ze in je bedrijf (willen) steken. Een winstgevendheid van 5% betekent bijvoorbeeld dat iedere geïnvesteerde euro 5 cent winst oplevert.

De winstgevendheid van je onderneming geeft aan hoeveel winst investeringen in je bedrijf opleveren.


De norm van winstgevendheid verschilt per branche; 5 à 10% is over het algemeen een gezond getal. In de dienstensector zien wij de hoogste percentages, in de industrie liggen de cijfers het laagst. Natuurlijk is het prachtig als je winstgevendheid hoog is en iedere geïnvesteerde euro zoveel mogelijk oplevert. Dat duidt namelijk op een gezond bedrijf en geeft een financier vertrouwen: de kans dat je de financiering niet kunt terugbetalen is kleiner. Een goede winstgevendheid kan daardoor leiden tot een lager rentepercentage.

Met deze 4 ingrepen kun je de winstgevendheid van je onderneming verbeteren.

**1. Verlaag kosten**: zorg dat je meer winst genereert met evenveel of minder euro’s. Bijvoorbeeld:

- Onderhandel over lagere inkoopprijzen
- Automatiseer processen en ga efficiënter met je resources om
- Onderhandel over vaste lasten als huur van kantoorruimte

**2. Verhoog omzet**:

- Kijk kritisch naar de verkoopprijzen van je producten
- Onderzoek waar je nieuwe technologie kunt toepassen, bijvoorbeeld met online marketing
- Neem de klantreis onder de loep. Hoe kun je het klanten nog gemakkelijker maken iets bij je af te nemen?

**3. Zorg dat je vermogen sneller omloopt**: investeer geld dat je op de bank hebt staan of in kas hebt in je bedrijf

**4. Trek een financiering aan**: door een externe financiering slim te investeren, vergroot je de winstgevendheid van je eigen vermogen.

Je kunt de winstgevendheid op 3 verschillende manieren berekenen:

- Over het totale vermogen
- Over het eigen vermogen
- Als percentage van de omzet

De bedragen die je nodig hebt voor de berekening vind je op de jaarrekening. Heb je een eenmanszaak of vof? Vergeet dan bij de berekening niet je eigen salaris van het vermogen af te trekken. Dit telt niet mee voor de winstgevendheid.

Zoek op je jaarrekening naar het totale vermogen (ook wel: totale activa) en het bedrijfsresultaat (netto omzet minus bedrijfskosten). Bereken met deze formule de winstgevendheid van het totale vermogen:

- Bepaal het gemiddeld totaal vermogen van het jaar waarover je de winstgevendheid berekent
- Deel het bedrijfsresultaat door het gemiddeld totaal vermogen
- Vermenigvuldig de uitkomst met 100%

Zoek op je jaarrekening naar de posten met het eigen vermogen en de winst na aftrek van interest en belastingen. Bereken met deze formule de winstgevendheid van het eigen vermogen:

- Bepaal het gemiddeld eigen vermogen van het jaar waarover je de winstgevendheid berekent
- Deel het bedrijfsresultaat door het gemiddeld eigen vermogen
- Vermenigvuldig de uitkomst met 100%

Zoek op je jaarrekening naar de posten omzet en winst. Bereken met deze formule de winstgevendheid als percentage van de omzet:

- Deel de winst door de omzet
- Vermenigvuldig de uitkomst met 100%

Benieuwd naar je winstgevendheid? Wanneer je een lening of krediet aanvraagt bij New10, checken wij de financiële gezondheid van je onderneming, inclusief de winstgevendheid. Start gerust een aanvraag voor een zakelijke lening of een zakelijk krediet. Binnen 15 minuten geven we feedback op je verzoek. Je weet dan meteen wat je mogelijkheden voor een financiering zijn.