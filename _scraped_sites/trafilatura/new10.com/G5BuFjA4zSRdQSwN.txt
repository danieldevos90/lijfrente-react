---
title: 4 trends in 2019 | New10
author: New
url: https://new10.com/blog/4-trends-in-2019
hostname: new10.com
description: Wat zijn jouw goede voornemens voor 2019? Wij helpen je op weg met trends binnen social media, finance, recruitment en marketing. Lees meer.
sitename: New10
date: 2018-12-05
---
Meer doen met LinkedIn, een blog of podcast starten en op een slimme manier de beste sollicitanten aan je binden. We sturen je graag goed ingelicht het nieuwe jaar in en geven je 4 trends die ertoe gaan doen in 2019. Doe er je voordeel mee en ga het nieuwe jaar goed voorbereid in!

In het afgelopen jaar steeg het aantal dagelijkse gebruikers van LinkedIn met 25%, en inmiddels heeft 80% van de Nederlandse beroepsbevolking een profiel (bron: Social media onderzoek 2018, Newcom). Meteen vol inzetten op LinkedIn, dus? Kan, maar houd er rekening mee dat het organische (niet-betaalde) bereik van bedrijfspagina’s steeds kleiner wordt. Daar staat tegenover dat ‘echte’ gebruikers meer prominentie krijgen. Zorg dus dat je actief updates deelt via je eigen kanaal en vraag je collega’s dit ook te doen. En een leuke update voor 2019: LinkedIn Events komt terug. Daar maak je gemakkelijk een evenement aan dat je vervolgens deelt met je netwerk. Net als op Facebook, inderdaad.

Eerder bekeken we al of digitalisering de rol van de financieel adviseur verandert. Ondernemers krijgen steeds meer zelfstandigheid in het regelen van financiering. Als adviseur kun je een rol als gids claimen en je klanten wegwijs maken in de wereld van online financieringen. Voor accountants betekent digitalisering aan de slag gaan met big data. Door slim gebruik te maken van big data heb je 24/7 inzicht in de financiële situatie van je klant en kun je voorspellend advies geven.

De werknemer is nu de baas op de arbeidsmarkt, en wij verwachten dat dit in 2019 niet zal veranderen. Ook in de wereld van accountancy is talent schaars. Daarom wordt in 2019 recruitment marketing belangrijk. De kern: behandel sollicitanten als klanten en pas marketingtactieken toe om talent als eerste naar jou te trekken. Recruitment marketing zit eigenlijk voor het recruitmentproces en bestaat uit 3 fases van de klassieke marketingfunnel:

- Awareness: laat zien wie jij bent en welke vacatures er zijn
- Interest: wek de interesse van talent in jou als werkgever
- Consideration: zorg dat ze jou meenemen in hun keuze voor hun volgende werkgever

Ook hier kun je data slim inzetten. Met Vonq bepaal je op basis van data waar en wanneer je het beste vacatures open kunt zetten voor het beste resultaat.

Alle kennis die je hebt opgedaan bij opleidingen, cursussen, trainingen en door simpelweg jarenlang hard te werken is goud waard. Deel die kennis met je vakgenoten, met (potentiële) klanten met een slimme contentmarketingstrategie. Start een blog, schrijf artikelen over relevante onderwerpen of begin een podcast en laat zien dat je een expert bent in jouw vakgebied. Sprout heeft een stappenplan dat je helpt met het opstarten van jouw contentmarketingcampagne.