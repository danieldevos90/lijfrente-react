---
title: Maar… hoe bereid ik me goed voor op een financieringsaanvraag?
author: New
url: https://new10.com/blog/voorbereiden-financieringsaanvraag
hostname: new10.com
description: Laat 'maar' niet in de weg staan, bereid je goed voor op een financieringsaanvraag.
sitename: New10
date: 2022-09-19
---
New10

New10 • Financieringen

Groeien met je bedrijf betekent vaak investeren. Daarvoor kun je eigen geld gebruiken, maar soms duurt het dan langer om je plannen te realiseren. Er zijn verschillende manieren om financiering aan te trekken, zoals bijvoorbeeld een onderhandse lening of alternatieve financieringsvormen.

Hoewel je bij New10 geen businessplan nodig hebt om een financiering aan te vragen, is het wel belangrijk om te weten of je plannen ook financieel haalbaar zijn. Het opstellen van een financieringsbegroting gaat je hierbij helpen. Hoeveel bekostig je met eigen vermogen? En hoeveel vreemd vermogen wil je aantrekken? Vraag jezelf ook af op welke manier je je investering terug denkt te verdienen en sta stil bij verwachtingen voor de toekomst.

Kijk waar de kansen liggen, je moet instappen op het juiste moment. - Mick Langedijk, Langedyk Watches B.V.


Welke financieringsvorm het beste bij jouw situatie past, hangt af van het doel dat je voor ogen hebt. De aanschaf van een nieuwe machine is een langlopende investering. Dan komt een zakelijke lening wellicht beter van pas. Ben je juist op zoek naar meer flexibiliteit en wil je snel kunnen bewegen? Kortlopende investeringen zoals debiteuren, voorraad of werkkapitaal financier je met een zakelijk krediet. Bekijk hieronder de kenmerken van een lening en een krediet.

- Vanaf € 20.000 tot € 1.000.000
- Langlopende investering
- Het leenbedrag in 1 keer op je rekening
- Vaste rente tussen 4,4% - 12%
- Looptijd 3 maanden tot 5 jaar
- Maandelijks kosten: aflossing en rente

- Vanaf € 20.000 tot € 1.000.000
- Flexibiliteit
- Aflossen en opnemen wanneer je wilt
- Vaste rente tussen 4,1% - 9,6%
- Looptijd 3 jaar, herziening elke 3 jaar
- Maandelijks kosten: servicekosten, aflossing en rente

Geld lenen kost geld, dat wist je natuurlijk al lang. Het is belangrijk dat je bedrijf financieel fit genoeg is om de lening terug te kunnen betalen. Zo zorgen we dat de financiering bij je financiële situatie past en dat je niet meer leent dan je kunt dragen. Dit zijn de basisvoorwaarden waar je bedrijf in ieder geval aan moet voldoen:

- Een positief eigen vermogen én winstgevendheid
- Minimale omzet van € 50.000
- Je bedrijf is een eenmanszaak, vof, maatschap of bv
- Je hebt ten minste 15 maanden aan transactiedata op een zakelijke rekening bij ABN AMRO, Rabobank, ING, SNS Bank, KNAB of Regiobank
- Je bent met je bedrijf niet actief in één van deze branches: financiële instellingen, commercieel vastgoed, projectontwikkeling, scheep- en luchtvaart, levensbeschouwelijke en politieke organisaties, adult entertainment, tabak, drugs en gokken

Aan de hand van je meest recente jaarrekening en 15 maanden transactiedata van je zakelijke rekening kan je met een vrijblijvend aanbod je mogelijkheden al snel zien. Besluit je het aanbod te accepteren? Dan gaan we verder met het aanvraagproces en vragen we je in sommige gevallen om aanvullende informatie.

Elke financier kijkt naar een aantal zaken om de kredietwaardigheid van je bedrijf te checken. Bij New10 kijken we onder andere naar je winstgevendheid, solvabiliteit, liquiditeit en terugbetaalcapaciteit. Bespaar jezelf tijd door je goed te verdiepen in de basisvoorwaarden om in aanmerking te komen voor financiering.

Met een goede voorbereiding loop je soepeler door je financieringsaanvraag. Kom je in aanmerking voor financiering en wil je alvast weten wat je mogelijkheden zijn? Dan zijn er 2 documenten die je nodig hebt: een meest recente jaarrekening en een transactieoverzicht van de laatste 15 maanden van je zakelijke rekening. Maak je persoonlijke account aan, upload deze twee documenten en binnen 15 minuten heb je duidelijkheid met een vrijblijvend aanbod.