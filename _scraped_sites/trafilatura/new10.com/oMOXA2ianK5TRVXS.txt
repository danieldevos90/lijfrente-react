---
title: Tegen de wind in blijven groeien met de juiste financieringsvorm
author: New
url: https://new10.com/blog/financieringsvormen
hostname: new10.com
description: Welke financieringsvormen zijn er? New10 vertelt je er alles over zodat je jouw doelen behaalt. Zo blijf je weerbaar met je bedrijf kun je doorgroeien.
sitename: New10
date: 2022-05-24
---
New10

New10 • Financieringen

Meer dan ooit is het belangrijk om je cijfers goed op orde te hebben en je cashflow in de gaten te houden. Als je goed op de hoogte bent van je financiële situatie, kan je in een vroeg stadium actie ondernemen. Niet alleen wanneer je bedrijf in zwaar weer zit, maar ook wanneer de zaken wél goed gaan. Merk je dat je steeds meer een beroep doet op je buffers? Kom snel in actie met deze tips om geldproblemen aan te pakken.

Groeien met je bedrijf betekent vaak investeren. Daarvoor kun je je eigen geld gebruiken, maar soms duurt het dan langer om plannen te realiseren. Er zijn verschillende manieren om financiering aan te trekken. Denk aan een onderhandse lening via je netwerk, een investeerder of financiering via de bank. Daarnaast zijn er ook alternatieve financieringsvormen. Het belangrijkste is dat je een financiering kiest die bij jouw financiële situatie en doelen past.

Bij New10 kunnen mkb ondernemingen en startende ondernemers terecht voor verschillende financieringsvormen. Hieronder zullen wij de verschillende financieringsvormen kort toelichten:

**Zakelijke lening**

Een van de financieringsvormen is een zakelijke lening: een bedrag dat je in een keer op je rekening ontvangt. Hiermee kan je een eenmalige, grote uitgave doen. Je financiert hiermee een langlopende investering bijvoorbeeld wanneer je wilt uitbreiden. De lening betaal je in maandelijkse termijnen terug en de rente staat vast. Het afgeloste deel kan je niet opnieuw opnemen.

"Bij New10 merk je dat ze oog hebben voor jou als ondernemer: financiering was zo geregeld en ik kon meteen door met mijn plannen." - Annemarie Hoekstra, Bloemenservice Nederland


**Zakelijk krediet**

Een financieringsvorm die je goed kunt gebruiken om tijdelijke kosten te dekken is een zakelijk krediet. Dit is een geldbedrag dat voor je klaarstaat bij de bank, en waaruit je tot een vast limiet geld uit opneemt. Hiermee kan je een tijdelijke behoefte aan liquide middelen opvangen. Iedere maand los je een gedeelte van de lening af, dat je weer kunt opnemen als je het nodig hebt.

Wil je werkkapitaal financieren? Of wil je doorgroeien met voorraadfinanciering? Check of een zakelijk krediet bij je past. Lees meer over een zakelijk krediet.

Alternatieve financieringsvormen zijn financieringsopties buiten de traditionele bankleningen en -kredieten. Deze vormen van financiering zijn vooral populair geworden onder start-ups, kleine bedrijven en individuen die moeite hebben om toegang te krijgen tot traditionele bankfinanciering. Hier zijn enkele belangrijke alternatieve financieringsvormen.

*Let op: deze financieringsvormen worden niet aangeboden voor New10. Een alternatieve financiering kan risico's met zich meebrengen.*

-
**Crowdfunding:**is een financieringsvorm waarbij een groot aantal mensen kleine bedragen bijdragen om een project of onderneming te financieren. Er zijn verschillende soorten crowdfunding: donatie gebaseerd, beloning gebaseerd, aandelen gebaseerd en lening gebaseerd. -
**Venture capital en business angels (informal investors):**Een venture capitalist en business angel zijn investeerders die kapitaal verstrekken aan start-ups en kleine bedrijven met hoog groeipotentieel. -
**Factoring:**is een financiering waarbij je je debiteuren onder brengt bij een zogeheten factoringmaatschappij, waardoor je niet hoeft te wachten op je geld. Je krijgt dus direct toegang tot je financiële middelen.

Als ondernemer wil je snel door kunnen met je plannen en helpt het als je snel duidelijkheid hebt over je mogelijkheden. Een financieringsaanvraag hoeft geen lang en tijdrovend proces te zijn. Met een goede voorbereiding maak je je aanvraag zo eenvoudig mogelijk voor jezelf. Voor een persoonlijk voorstel van New10 heb je alleen je definitieve jaarrekening en 15 maanden aan bij- en afschrijvingen van je zakelijke rekening(en) nodig. Binnen 15 minuten heb je duidelijkheid over je mogelijkheden.