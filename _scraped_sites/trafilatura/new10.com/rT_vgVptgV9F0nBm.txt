---
title: Doe de kredietwaardigheidscheck
author: New
url: https://new10.com/blog/kredietwaardigheidscheck
hostname: new10.com
description: Een kredietwaardigheidscheck uitvoeren? Bij New10 kun je een kredietwaardigheidscheck laten uitvoeren om te beoordelen of je in aanmerking komt voor een lening
sitename: New10
date: 2024-03-13
---
New10

New10 • Financieringen

Wanneer je een financiering aanvraagt bij New10 wordt er bij de beoordeling gekeken naar de financiële gezondheid van je bedrijf door middel van een kredietwaardigheidscheck. De kredietwaardigheidscheck bestaat uit een aantal onderdelen, zoals bijvoorbeeld de financiële situatie van je bedrijf. Op basis van deze onderdelen maken we een inschatting van je kredietwaardigheid en bepalen we of je in aanmerking komt voor een financiering.

De winstgevendheid van je onderneming laat zien wat het rendement is van je investeringen. Je bepaalt zelf of je de winst in je onderneming laat (om zo je solvabiliteit te verhogen), je deze investeert in groei of dat je de winst privé opneemt.

De solvabiliteit, ook wel bekend als de solvabiliteitsratio, geeft de verhouding weer tussen het eigen vermogen en vreemd vermogen binnen je bedrijf. Door deze verhouding te analyseren, kun je beoordelen in welke mate je bedrijf afhankelijk is van externe financiering en in hoeverre je onderneming in staat is om financiële tegenslagen op te vangen.

Toch geeft de solvabiliteit niet het volledige beeld. Als je vermogen vooral vastzit in voorraden, kan een hoge solvabiliteitsratio moeilijkheden veroorzaken bij het op tijd betalen van rekeningen. Daarom is het ook belangrijk om naar de liquiditeit van je bedrijf te kijken.

Als je liquiditeit goed is, betekent dit dat je bedrijf op korte termijn sterk staat en jij je rekeningen op tijd . Een belangrijk verschil tussen vermogen en liquide middelen is dat vermogen vaak 'vast' zit, zoals in voorraden. Om dit 'vaste' vermogen om te zetten in contant geld, moet je bijvoorbeeld eerst je voorraad verkopen. Daarom kan het voorkomen dat je weinig contant geld hebt, maar toch een hoog eigen vermogen (solvabiliteit) hebt.

Bij het afsluiten van een financiering is het belangrijk om te berekenen hoeveel je maandelijks kunt aflossen, terwijl je tegelijkertijd je bedrijfsactiviteiten draaiende houdt. Deze afspraken over terugbetaling worden vastgelegd bij het afsluiten van de financiering. In het geval van een zakelijke lening, bijvoorbeeld, betaal je elke maand een vast bedrag aan rente en aflossing. Bij een zakelijk krediet zijnde maandelijkse kosten; de rente over het opgenomen bedrag, aflossing en servicekosten.

Om te bepalen hoeveel ruimte je hebt voor een nieuwe financiering, kijken we naar je bestaande aflosverplichtingen, je winst en de afschrijvingen van je bedrijf.

Je wordt geregistreerd bij Stichting BKR (Bureau Krediet Registratie) zodra je een lening hebt gekregen van een bedrijf dat is aangesloten bij BKR. Een lening kan bijvoorbeeld een gewone lening, een creditcard of een klantenkaart met de mogelijkheid om in het rood te staan zijn. Ook een mobiele telefoon die je in termijnen afbetaalt bij je abonnement, geldt als lening. Als deze telefoon meer dan 250 euro kost, word je geregistreerd bij BKR. De BKR-registratie blijft actief zolang je lening loopt. Als de lening is afbetaald, begint de bewaartermijn en blijven je gegevens nog 5 jaar zichtbaar. Na deze 5 jaar worden je gegevens verwijderd.

Bij New10 heb je slechts twee documenten nodig voor het aanvragen van een financiering:

Een overzicht van bij- en afschrijvingen van je zakelijke rekening van de laatste 15 maanden. Deze gegevens geven een goed beeld van de inkomsten en uitgaven van je onderneming.

Een jaarrekening. De gegevens op je jaarrekening bieden inzicht in de financiële geschiedenis en de betalingsverplichtingen van je bedrijf.

Daarnaast analyseren we de sector en de bedrijfsgeschiedenis aan de hand van informatie van de Kamer van Koophandel. Op basis van alle financiële gegevens berekenen we de scores voor alle vijf de factoren. Voor elke factor ontvang je een score van 1 tot 5, waarbij een score van 3 of hoger positief wordt beschouwd.

Een positieve score vergroot de kans dat je het gevraagde leenbedrag kunt krijgen, waarna je een vrijblijvend aanbod ontvangt. Is de score negatief? Dan bieden we je advies om de kredietwaardigheid en financiële gezondheid van je bedrijf te verbeteren voor een volgende financieringsaanvraag.