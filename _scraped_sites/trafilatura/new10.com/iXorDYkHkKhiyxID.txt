---
title: Hoe trek je talent aan voor je start-up? | New10
author: Mark Schröder
url: https://new10.com/blog/talent-startup
hostname: new10.com
description: Lees ons vraaggesprek met Peter Hein van Mulligen (CBS) over de krapte op de arbeidsmarkt en onze ervaring als scale-up binnen de financiële wereld.
sitename: New10
date: 2018-07-11
---
Onlangs nam ik deel aan een vraaggesprek met Peter Hein van Mulligen (CBS) over de krapte op de arbeidsmarkt. Geprikkeld door het onderwerp, deel ik graag onze ervaring als start-up – inmiddels scale-up – binnen de financiële wereld.

De wereld digitaliseert in een sneltreinvaart. Nieuwe online business ontstaat en bestaande bedrijven verplaatsen hun onderneming naar het internet. De digitaliseringsgolf wordt voortgestuwd door start-ups en scale-ups: jonge, hard groeiende ondernemingen met een grote honger naar (technisch) talent. De vraag naar goede mensen overstijgt het aanbod ruimschoots, zowel op het gebied van IT als online dienstverlening. In het vraaggesprek tijdens de seminar War for Talent besprak ik dit met Peter Hein van Mulligen van het CBS. Hoe zorg je ervoor dat je als ondernemer binnen die krappe markt toch talent aan je weet te binden?

Het juiste talent binnenhalen is onontbeerlijk voor de groei van je onderneming. Want om verder te komen, zal je als ondernemer taken uit handen moeten geven. Zorg daarom dat je als ondernemer weet waar je kracht ligt, en wat je beter aan anderen kan overlaten. Niet alleen omdat er maar zoveel uren in een dag zitten, maar ook omdat er mensen zijn die bepaalde taken beter kunnen dan jij. Bovendien haal je met iedere nieuwe medewerker een frisse blik in huis die een verrijking is voor je onderneming. Geef anderen het vertrouwen je te helpen bij het bouwen aan je onderneming en maak jouw handen vrij voor de volgende stap.

Maar bij het aannemen van talent gaat het natuurlijk niet alleen maar om halen. Bedenk ook goed wat je hen te bieden hebt. Wij zien dat mensen veel verlangen van hun werk en werkgever. Talenten van vandaag durven echt te eisen en zijn kritisch naar ons als potentiële werkgever. Ze willen bijvoorbeeld dat de ambities en waarden van het bedrijf aansluiten bij die van henzelf. Ze willen werken op een plek en in een team waar ze zich prettig voelen. Bovendien analyseren ze zorgvuldig of er in de toekomst genoeg werk zal zijn in jouw business. Om talenten een perspectief te geven, kan het helpen om je te verbinden aan relevante merken binnen jouw vakgebied. Zo hebben wij deelgenomen aan de AWS Summit BeNeLux 2018 van Amazon. We merken dat IT-talent dit interessant vindt.

Scale-ups als New10 zijn jonge bedrijven die een flinke groei doormaken. Deze dynamiek vraagt om mensen die vanaf dag 1 kunnen helpen met bouwen. Zoek daarom mensen met ondernemersgeest, mensen die van niets, iets kunnen maken. Wij vinden het bijvoorbeeld belangrijk dat onze mensen begrijpen wat er nodig is om verder te groeien met New10. En: dat ze vervolgens doen wat nodig is om die groei te bewerkstelligen. Je zoekt dus mensen die helpen bouwen aan jouw onderneming, maar waar vind je ze?

Wanneer je weet wie je zoekt en waar je ze kunt vinden, is samenstelling van groot belang. Hoe vullen de verschillende talenten elkaar aan vanuit hun expertise? Bij New10 willen we bijvoorbeeld ondernemers helpen groeien en dit doen we met online zakelijke leningen. Hierbij is talent op het gebied van kredietverlening natuurlijk van groot belang. Mensen met ervaring in de financiële wereld, die de juiste modellen snappen en kunnen toepassen. Maar ga je online, zoek dan mensen die weten hoe klanten zich gedragen op internet, die snappen hoe je mensen naar jouw online winkel haalt. Daarbij kan een mix tussen vaste en flexibele dienstverbanden effectief zijn. Zo kun je de vaste expertise gericht aanvullen met talent dat je op dat moment nodig hebt. Met de juiste mix laat je jouw onderneming verder groeien.

Beperk je zoektocht naar talent niet tot je eigen markt, maar kijk ook internationaal. Ten eerste tref je simpelweg een groter aanbod van talent aan. Ten tweede: al die verschillende achtergronden leveren prachtige synergie op. Bij ons lopen bijna 20 nationaliteiten rond. Zo komt onze Lead Front-end Developer uit Brazilië, is onze Head of Engineering een Rus en hebben we een Agile Coach uit Italië, die in 5 landen heeft gewoond en gewerkt. Dit brengt ons veel meer dan we hadden verwacht. We bouwen dankzij ons internationale team dingen die we niet voor mogelijk hadden gehouden. Je hebt simpelweg meer verschillende perspectieven door de culturele verschillen binnen de teams.

Maar hoe verenig je deze talenten, zodat zij een gedeeld doel krijgen? Wij hebben veel gehad aan Start With Why van Simon Sinek. We merken in gesprekken met kandidaten dat onze purpose voor hen van belang is. Wat drijft ons om te doen wat we doen? Zeker wanneer je als corporate start-up strijdt tegen partijen als Booking.com of Tesla. Het zit hem voor talenten vaak niet in het hoogste salaris, maar in het gevoel van waarde kunnen toevoegen aan de koers van de potentiële werkgever. Ook speelt de juiste omgeving een belangrijke rol. Talenten willen zich thuis voelen binnen de organisatie en de ruimte krijgen om te zijn wie ze zijn.

**1. Verrekenen teruggaaf btw met te betalen loonbelasting:**

Je hebt vaak recht op teruggave van btw als je onlangs veel in je bedrijf hebt geïnvesteerd of veel exporteert. Maar vaak moet je maanden wachten tot je het geld weer terug hebt. Er is een oplossing: je mag de loonbelasting die je moet afdragen voor je personeel verrekenen met de btw die je terugkrijgt. Je hoeft hiervoor alleen maar een verzoek in te dienen met dit formulier van de Belastingdienst.

**2. Bevrijd jezelf van ongebruikte licenties**

Ieder jaar weer betaal je voor licenties en abonnementen op hardware en software. Kijk eens kritisch naar welke je daarvan regelmatig gebruikt en echt nodig hebt. En de rest? Die beëindig je. Je hoofd weer wat leger, je portemonnee weer wat voller.

**3. Verstuur facturen 1 dag later**

Door je factuurdatum 1 dag te verlaten, kun je ervoor zorgen dat je het afdragen van de btw met een maand uitstelt. Of zelfs 3 maanden, als het gaat om een kwartaalaangifte. Bijvoorbeeld: een factuur met datum 31 maart moet je meenemen in de aangifte van maart. Die aangifte moet je voor 30 april voldoen. Door de factuurdatum 1 dag later, op 1 april, te zetten, is die factuur onderdeel van de aangifte voor april. En die hoef je pas op 31 mei te voldoen.

**4. Maak gebruik van goed ingeregeld debiteurenbeheer**

Geld incasseren bij debiteuren kan een flinke opgave zijn. Zonder duidelijk beleid en een strakke administratie loop je het risico enkele maanden te moeten wachten op je geld. Laat een slim systeem je dat werk uit handen nemen. Het geautomatiseerde debiteurenbeheer van Payt verstuurt automatisch betalingsherinneringen. En: bij New10 bieden we in combinatie met dit systeem financiering van openstaande facturen aan. Zo ontstaan er geen gaten in je begroting door je debiteuren. Dat bespaart tijd, moeite en geld.

Lees meer over debiteurenbeheer

**5. Maak betalen een stuk gemakkelijker met Tikkie Zakelijk**

Tikkie ken je vast van het betalen van gezamenlijke rekeningen van een etentje of borrel. Maar ook zakelijk kun je het gebruiken om rekeningen te incasseren. Je stuurt via Whatsapp of sms een betaallink naar je debiteur, en die rekent via iDeal af. Tikkie is een vriendelijk verzoek dat toch wat dwingend aanvoelt: je ontvangt het immers op je telefoon. Het gevolg is dat mensen sneller betalen: van een paar dagen naar gemiddeld 5 kwartier. We zien zelfs dat er bedrijven zijn die korting geven aan klanten die snel betalen. En Tikkie is vriendelijk: in plaats van een kille brief, stuur je debiteuren een vriendelijk bericht met een leuk bedankgifje op het eind.