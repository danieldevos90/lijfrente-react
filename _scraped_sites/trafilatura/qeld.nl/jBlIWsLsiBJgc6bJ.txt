---
title: Kijktip: Tony Robbins - I’m Not Your Guru op Netflix | Qeld
author: Team Qeld
url: https://www.qeld.nl/posts/kijktip-van-de-maand-tony-robbins-im-not-your-guru
hostname: qeld.nl
description: Word jij zenuwachtig of gestrest als er plotseling een berg werk? Dan kan deze documentaire je enorm helpen om rust in de chaos te vinden. Meer:
sitename: qeld.nl
date: 2024-03-27
---
Waarom jij Tony Robbins: I’m Not Your Guru moet kijken

Word jij zenuwachtig of gestrest als er plotseling een berg werk, zoals de jaarlijkse belastingaangifte of een inventarisatie van je voorraad, op je afkomt? Dan kan deze documentaire je enorm helpen om rust in de chaos te vinden. Tony leert je hoe belangrijk het is om je tijd goed te managen en je werk slim te organiseren, zodat jij meer plezier en voldoening kunt halen uit uitdagingen - en het runnen van je bedrijf.

I’m Not Your Guru is een Netflix-documentaire over Tony Robbins, een slimme zakenman, schrijver, motivational speaker en coach, die vertelt over zijn internationaal bekende leven. Het laat precies zien wat er achter de schermen gebeurt bij het regelen van een van zijn ultra-populaire workshops; Tony neemt je mee in alle voorbereidingen en laat zien hoeveel moeite het kost om een workshop te geven met zo'n druk op je schouders, en geeft tips over hoe jij met soortgelijke druk kunt leren omgaan.

Deze documentaire is voor ondernemers die tips kunnen gebruiken om het hoofd boven water te houden in situaties waar je het gevoel hebt in werk te verdrinken. Tony deelt zijn lessen en gooit je een reddingsboei toe om ook zelf de tools te ontwikkelen om met drukte en stress om te gaan. Zeker de moeite waard om te kijken op een regenachtige winteravond!