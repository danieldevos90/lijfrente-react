---
title: Het begin van zakelijk lenen | Qeld
author: Samantha Bos
url: https://www.qeld.nl/info/hoe-qeld-ter-wereld-kwam
hostname: qeld.nl
description: Qeld is opgericht door ondernemers, voor ondernemers. Lees hier ons beginverhaal en ontdek hoe onze zakelijke leningen jou kunnen helpen groeien:
sitename: qeld.nl
date: 2025-01-01
---
Er was eens een enthousiaste jonge ondernemer. Hij droomde ervan om een bedrijf op te starten. Het was volkomen nieuw, onbekend en spannend terrein. Om te beginnen zou hij in ieder geval een bankrekening moeten hebben waar hij zijn zuurverdiende kapitaal op zou kunnen storten. Trots ging de ondernemer naar de dichtstbijzijnde bank om te verkondigen dat hij een rekening zou openen voor zijn zaak en dat hij er gelijk €10.000 op wilde storten.

Met groot enthousiasme was de ondernemer in het filiaal aan het vertellen over zijn zakelijke plannen, maar de loyale bankier vroeg opeens waarom hij had gekozen om bij zijn bank langs te gaan. Dit vond de ondernemer een beetje een rare vraag, zeker aangezien de bank het jaar daarvoor nog als “handelsbank van het jaar” uitgeroepen was in Zweden maar goed, de ondernemer antwoordde dat hij dacht dat de bank een goede service zou kunnen leveren voor zijn bedrijf. Na een gesprek van 15 minuten werd de ondernemer geïnformeerd dat de bank niet van mening was dat zijn idee goed genoeg uitgewerkt was en dat hij niet goedgekeurd kon worden als klant. Dat bericht voelde aan alsof er een emmer ijswater over hem heen gesmeten werd. Hoe kon dat mogelijk zijn!? Hij wilde niet eens €10.000 lenen maar het juist op de bank storten. Misschien was hij helemaal geen ondernemer. Wellicht had de bankmedewerker wel gelijk... Gelukkig gaf hij niet op en vond hij een andere bank. Die er veel meer van begreep.

Deze jongeman was ik. Sindsdien heb ik geleerd dat ik absoluut niet de enige ben geweest die zich ooit gekleineerd heeft gevoeld door een bank. Dit maakt mij woest aangezien acht van elke tien banen gecreëerd worden door kleine ondernemingen en dat de welvaart van samenleving afhankelijk is van deze baancreatie.

Wij bevorderen het ontstaan en de groei van nieuwe bedrijven. Vandaag - 15 jaar later - ben ik iets geworden wat ook wel een “serial entrepreneur” in het engels genoemd wordt. Ik houd ervan om constant nieuwe bedrijven op te starten en om verouderde structuren tegen het zere been te trappen. Eerst, is het monopolie van de scandinavische telecom uitgedaagd, later is het monopolie op gokken in Zweden verdwenen en nu is het tijd om tegen de oligopolie van de banken te strijden.

Na vele jaren gewerkt te hebben heb ik contacten gelegd met goede en getalenteerde bankiers maar voor kleine nieuwe bedrijven zijn er nauwelijks open armen beschikbaar bij de bankfilialen - en dan hebben we het al helemaal niet over de behoefte aan meer kapitaal. Zakelijke leningen kunnen in principe vergeten worden als het bedrijf niet vele jaren aan geschiedenis kent en minimaal één ton aan omzet draait. Als u niet in hetzelfde jaarclub heeft gezeten als de directeur is er veel documentatie nodig, zoals een bedrijfsplan, budgetten en jaarrekeningen. Velen van deze bedrijven zijn daarom genoodzaakt om bij vrienden en familie aan te kloppen voor groeifinanciering. Terwijl banken ontzettend winstgevend zijn en de interestvoet historisch laag is, is het aantal bedrijfsleningen alleen maar omlaag gedaald. Geweldig! Mijn gedachte was dat hier een fantastische kans lag voor een nieuw bedrijf. Bij Qeld helpen wij kleinere bedrijven te groeien en behandelen we deze ondernemingen met het respect en goede service dat ze verdienen. Een bedrijfslening zou simpelweg niet moeilijker moeten zijn dan een boek online bestellen. Als iemand een goed idee heeft, dan moet het mogelijk zijn dat hij een antwoord op zijn leningaanvraag binnen een paar minuten krijgt. Nu hopen we dat we steeds meer kleine ondernemingen kunnen helpen en, wellicht, iets meer nederigheid bij de banken kunnen creëren.

**Emil Sunvisson, CEO en medeoprichter**

Qeld (Qred Bank AB)